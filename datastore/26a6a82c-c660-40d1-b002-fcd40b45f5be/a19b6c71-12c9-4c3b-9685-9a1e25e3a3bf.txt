  https://lyndamer.no/nyheter/for-varsesongens-siste-kamp/ <![CDATA[Thomas Nordeng]]> Thu, 29 Jun 2023 15:47:45 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[John Arne Riise]]> <![CDATA[Lyn]]> <![CDATA[Lyn Damer]]> <![CDATA[Toppserien]]> <![CDATA[TV2]]> https://lyndamer.no/?p=6305 <![CDATA[

  Lørdag ettermiddag spilles siste serierunde i Toppserien før sommerferien, og det er Avaldsnes som kommer på besøk til Grorud Match. Begge lag trenger poeng, og aller helst tre, så det kan bli en skikkelig godbit av en fotballkamp denne fotballrunden. Lagene møttes i 2. serierunde, den gang stakk Avaldsnes av med alle poengene, på tross... Read More [...]Les mer

  Artikkelen Før vårsesongens siste kamp ble først publisert på Lyn Fotball Damer.

  ]]> <![CDATA[

  Lørdag ettermiddag spilles siste serierunde i Toppserien før sommerferien, og det er Avaldsnes som kommer på besøk til Grorud Match. Begge lag trenger poeng, og aller helst tre, så det kan bli en skikkelig godbit av en fotballkamp denne fotballrunden.

  Lagene møttes i 2. serierunde, den gang stakk Avaldsnes av med alle poengene, på tross av Lyn-dominans i store deler av kampen. To enkle baklengsmål kostet dyrt og Avaldsnes vant sin første kamp mot oss på seks forsøk. Nå er det tid for revansje og Lyn-laget har virkelig lyst til å avslutte vårsesongen med tre poeng før de tar en god sommer.

  Avaldsnes
  John Arne Riise sitt lag har igjen havnet i trøbbel, slik som i fjor, men da vant de over Øvrevoll Hosle i kvaliken. På hjemmebane har de imponert og overrasket mange, blant annet ved å ta poeng mot Brann, Rosenborg og Vålerenga. Tidligere i juni slo de også LSK Kvinner hjemme på Karmøy. Allikevel ligger de sist før denne serierunden, riktig nok med en kamp mindre spilt.

  For på bortebane har poengene latt vente på seg. Bortsett fra en borteseier mot Arna-Bjørnar, har laget tapt resten. 1-0-7 viser statistikken, og med 5-27 i målforskjell på bortebane, så blir det vanskelig. Det må de rette på om de skal ha noe håp om å unngå nedrykk eller kvalik, men for vår del kan det godt vente.

  Den danske spissen, Maria Hovmark, er spilleren man bør passe ekstra godt på. Lagets toppscorer med fem mål har tidvis vist seg godt frem for det norske publikummet. Mot oss sist kom to av målene.

  Kjøp billett til kampen her

  Lyn
  De som har fulgt oss denne vårsesongen lurer nok på hvordan vi har havnet i denne situasjonen og kun befinner oss to poeng over nedrykksplass. I flere kamper har vi skapt mest og spilt best, men i begge bokser har vi ikke vært gode nok. Kampen mot Stabæk sist var et godt eksempel på det, der det ble misbrukt flere veldig gode muligheter, mens man slapp inn to litt for enkle mål.

  Allikevel er det på Grorud vi har prestert best denne sesongen. To meget sterke lagseiere mot LSK Kvinner og Rosenborg, viser at dette Lyn-laget kan slå alle. 3-2-3 hjemme gjør at vi ligger rett over Avaldsnes og Arna-Bjørnar på tabellen. Nå møter vi Riise og co til en av vårens viktigste kamper.

  Mot Stabæk sist fikk Julie Jorde sitt 4. gule kort for sesongen, som gjør at midtbanespilleren må stå over mot Avaldsnes. Una Søyland var tilbake med et innhopp mot Stabæk etter et langt skadefravær og er klar til kamp også denne helgen. Ellers er også Maria Kroken tilbake etter å ha vært på Equinor Talentleir. Ida Habbestad og Anna Lervik er begge fortsatt skadet og utilgjengelige.

  Hvordan se kampen?
  Denne viktige kampen er vårsesongens siste. Den går på Grorud Match lørdag klokken 15.00 og du er invitert. Om du fortsatt ikke har reist på sommerferie, så håper vi at du tar turen for å støtte oss.

  Til denne kampen inviteres alle under 16 år gratis inn på kamp. Hent ut billett på TicketCo helt gratis. For voksne koster det 130 kroner, mens for student og honnør 65 kroner. Billetter kan kjøpes her.

  Kampen går også på TV2 Play.

  Lyn – Avaldsnes, lørdag klokken 15.00 på Grorud Match. Velkommen!

  Artikkelen Før vårsesongens siste kamp ble først publisert på Lyn Fotball Damer.

  ]]>
  https://lyndamer.no/nyheter/moter-asane-i-kvartfinalen-i-nm/ <![CDATA[Thomas Nordeng]]> Wed, 28 Jun 2023 20:22:13 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Åsane]]> <![CDATA[Kvartfinale NM]]> <![CDATA[Lyn]]> <![CDATA[Lyn Damer]]> <![CDATA[NM]]> https://lyndamer.no/?p=6302 <![CDATA[

  Etter herrelagenes cuprunde i kveld var det endelig klart for NM-trekning av kvartfinaler og semifinaler på herre- og kvinnesiden. På forbundets sider ble trekningen gjort live med skuespiller Anders Bosmo, generalsekretær i NFF, Karl Petter Løken og direktør i konkurranseavdelingen i NFF, Nils Fisketjønn. På kvinnesiden er det kun lag fra Toppserien som har tatt... Read More [...]Les mer

  Artikkelen Møter Åsane i kvartfinalen i NM ble først publisert på Lyn Fotball Damer.

  ]]> <![CDATA[

  Etter herrelagenes cuprunde i kveld var det endelig klart for NM-trekning av kvartfinaler og semifinaler på herre- og kvinnesiden. På forbundets sider ble trekningen gjort live med skuespiller Anders Bosmo, generalsekretær i NFF, Karl Petter Løken og direktør i konkurranseavdelingen i NFF, Nils Fisketjønn. På kvinnesiden er det kun lag fra Toppserien som har tatt seg videre.

  Opp av bollen ble vi trukket borte mot Åsane, som betyr at det blir to Bergensturer i slutten av august. I semifinalen blir det et potensielt byderby mot enten Vålerenga eller Røa borte, om vi skulle ta oss videre fra kvartfinalen.

  Kvartfinalene går 30. august, mens semifinalene spilles 30. september.

  Slik spilles kvartfinalene i NM:
  Stabæk – Rosenborg
  Vålerenga – Røa
  LSK Kvinner – Brann
  Åsane – Lyn

  Slik ser trekningen av semifinalene ut:
  Vinner Vålerenga – Røa møter vinner Åsane – Lyn
  Vinner Stabæk – Rosenborg møter vinner LSK Kvinner – Brann

  Vi gleder oss!

  Artikkelen Møter Åsane i kvartfinalen i NM ble først publisert på Lyn Fotball Damer.

  ]]>
  https://lyndamer.no/nyheter/tre-lyn-spillere-equinor-talentleir/ <![CDATA[Thomas Nordeng]]> Tue, 27 Jun 2023 16:21:08 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Utvikling]]> <![CDATA[Ella Polmar]]> <![CDATA[Lyn]]> <![CDATA[Lyn Damer]]> <![CDATA[Maia Melgård]]> <![CDATA[Maria Kroken]]> https://lyndamer.no/?p=6295 <![CDATA[

  I forrige uke ble det gjennomført talentleir i Porsgrunn, der Lyn var representert på J15-landslaget med Maria Kroken, samt Maia Melgård og Ella Polmar på J14. Årlig gjennomføres det talentleir i regi av NFF landslagsskolen for gutter og jenter i Porsgrunn, der talentfulle fotballspillere blir plukket ut fra hele Norge og samles til en uke... Read More [...]Les mer

  Artikkelen Tre Lyn-spillere på Equinor Talentleir ble først publisert på Lyn Fotball Damer.

  ]]> <![CDATA[

  I forrige uke ble det gjennomført talentleir i Porsgrunn, der Lyn var representert på J15-landslaget med Maria Kroken, samt Maia Melgård og Ella Polmar på J14.

  Årlig gjennomføres det talentleir i regi av NFF landslagsskolen for gutter og jenter i Porsgrunn, der talentfulle fotballspillere blir plukket ut fra hele Norge og samles til en uke med treninger, internkamper og faglig input. Målet med samlingen fra NFF sine side er å gi ytterligere motivasjon, erfaringer og fine øyeblikk som spillerne kan ta med seg tilbake til klubbhverdagen.

  Til årets samling var det ingen overraskelse at Maria Kroken var tatt ut på samlingen med J15-landslaget. Siden oppstarten av 2008-landslaget i fjor, har Kroken vært fast inventar i landslagstroppen, og imponert mellom stengene. Denne samlingen var intet unntak, og 15-åringen leverte blant annet to solide internkamper i løpet av uken.

  Foto: Privat

  For 2009-årgangen var dette den andre talentleiren som ble gjennomført, da kullets første fant sted i Sarpsborg i mars. Begge gangene ble det funnet plass i troppen til Maia Melgård og Ella Polmar. Over de to samlingene så har Maia fått vist hvilke offensive kvaliteter som bor i den hurtige kantspilleren, og avsluttet samlingen med å ha en strålende målgivende i den avsluttende internkampen for J14 Y. Ella fikk samlingen i Sarpsborg ødelagt grunnet skade, men i Porsgrunn var hun klar til dyst og leverte to glimrende kamper på midtbanen til J14 X. X og Y vant hver sin kamp, så de to Lyn-venninnene forlot samlingen med hver sin intern seier.

  En stor andel av treningstimene som Lyn-jentene på samlingen har lagt ned har blitt gjort i andre klubber, der Maia kom til Lyn fra Korsvoll i fjor sommer, mens Maria og Ella kom fra Heming i vår. Det virker som alle tre har hatt en strålende samling, og med fortsatt hardt arbeid fremover så blir det nok flere samlinger i tiden fremover.

  Artikkelen Tre Lyn-spillere på Equinor Talentleir ble først publisert på Lyn Fotball Damer.

  ]]>
  https://lyndamer.no/nyheter/nm-oppsett-for-j19-og-j16/ <![CDATA[Thomas Nordeng]]> Mon, 26 Jun 2023 06:16:40 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Utvikling]]> https://lyndamer.no/?p=6291 <![CDATA[

  Vi venter fortsatt på trekningen til 4. runde for a-laget som trekkes 28. juni, men mens vi venter så kan vi glede oss med at oppsettet til J16 og J19 er klart. I den første runden for J16-laget vårt, så er Flint motstander. Det betyr en liten tur til Tønsberg i slutten av august. Kampene... Read More [...]Les mer

  Artikkelen NM-oppsett for J19 og J16 ble først publisert på Lyn Fotball Damer.

  ]]> <![CDATA[

  Vi venter fortsatt på trekningen til 4. runde for a-laget som trekkes 28. juni, men mens vi venter så kan vi glede oss med at oppsettet til J16 og J19 er klart.

  I den første runden for J16-laget vårt, så er Flint motstander. Det betyr en liten tur til Tønsberg i slutten av august. Kampene spilles i utgangspunktet i helgen 26. og 27. august, men kan spilles på et tidligere tidspunkt dersom lagene blir enige om dette. Hele oppsettet for J16 ser du her:

  1. runde NM J16
  Stabæk – Fet
  Flint – Lyn
  Hei – Kolbotn
  Bryne – Gimletroll
  Åsane – Fyllingsdalen
  Sogndal – Blindheim
  Malvik – Strindheim
  Tromsø – Grand Bodø

  J19-laget tok seg enkelt videre mot våre gode naboer i Korsvoll. Etter 10-0 seieren er laget videre til runde 3 i NM og også disse får en tur til Vestfold. For våre unge lovende blir det bortetur til Sandefjord. Kampen må spilles innen 17. august. Hele oppsettet for 3. runde i J19 ser slik ut:

  Kampoppsett 3. runde NM J19
  Stabæk – Hønefoss
  Øvrevoll Hosle – LSK Kvinner
  Sandefjord – Lyn
  Klepp – Bryne
  Arna-Bjørnar – Røa
  Førde – Molde
  Steinkjer – Bossmo/Yttern
  TIL2020 – Tiller

  Vi gleder oss!

  Artikkelen NM-oppsett for J19 og J16 ble først publisert på Lyn Fotball Damer.

  ]]>
  https://lyndamer.no/nyheter/stott-oss-mot-avaldsnes/ <![CDATA[Thomas Nordeng]]> Tue, 27 Jun 2023 21:31:08 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Avaldsnes]]> <![CDATA[Bastionen]]> <![CDATA[Lyn]]> <![CDATA[Lyn Damer]]> <![CDATA[Toppserien]]> https://lyndamer.no/?p=6289 <![CDATA[

  Førstkommende lørdag spiller vi siste kamp før sommerferie og VM-pause. Det er John Arne Riise og hans Avaldsnes som kommer til Oslo og Grorud. Toppserien er jevn fra øvre halvdel til bunn, med få poeng som skiller. Avaldsnes tapte mot Arna-Bjørnar i helgen og ligger på nedrykksplass med sine 12 poeng. Vi ligger to plasser... Read More [...]Les mer

  Artikkelen Støtt oss mot Avaldsnes ble først publisert på Lyn Fotball Damer.

  ]]> <![CDATA[

  Førstkommende lørdag spiller vi siste kamp før sommerferie og VM-pause. Det er John Arne Riise og hans Avaldsnes som kommer til Oslo og Grorud.
  Toppserien er jevn fra øvre halvdel til bunn, med få poeng som skiller. Avaldsnes tapte mot Arna-Bjørnar i helgen og ligger på nedrykksplass med sine 12 poeng. Vi ligger to plasser over med to poeng mer. Dette er vårsesongen viktigste kamp, der vi med seier vil få en luke ned og kan ta en noe hyggeligere sommerferie.

  Til denne viktige kampen håper vi så mange som mulig tar turen til Grorud for å gi Lyn-spillerne ekstra støtte mot laget fra Karmøy. I 2. serierunde tapte vi ufortjent 2-1, og dette ønsker vi å revansjere. Kle deg opp i Lyn-fargene og bli med på kamp!

  Alle under 16 år kommer inn gratis. For voksen er prisen 130 kroner. Billetter hentes ut/kjøpes her.

  Før kamp kan barna ta turen innom OBOS tegnestasjon, som settes opp rett utenfor inngangen. Der kan man lage egne plakater eller fargelegge Lyn-drakten.
  I kiosken kan du kjøpe deg Lyn-skjerf, og etter kamp kan du møte Lyn-spillerne i selfiezone, der du kan få fotballkort fra dine favorittspillere.

  Kampstart er 15.00 – håper vi sees!

  Artikkelen Støtt oss mot Avaldsnes ble først publisert på Lyn Fotball Damer.

  ]]>
  https://lyndamer.no/nyheter/lyn-skapte-mest-men-stabaek-scorte-flest/ <![CDATA[Thomas Nordeng]]> Sun, 25 Jun 2023 14:48:11 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Lyn]]> <![CDATA[Lyn Damer]]> <![CDATA[Stabæk]]> <![CDATA[Toppserien]]> https://lyndamer.no/?p=6286 <![CDATA[

  For en aller siste gang entret vi gressmatten på Nadderud stadion lørdag ettermiddag, for i sommer blir gresset fjernet til fordel for kunstgress. Tidligere denne sesongen har Nadderud-gresset fått massiv kritikk, men i går var matten eksemplarisk. I varmen på Bækkestua stilte Sindland og trenerteamet samme lag som i hjemmeseieren mot Rosenborg forrige helg. På... Read More [...]Les mer

  Artikkelen Lyn skapte mest, men Stabæk scorte flest ble først publisert på Lyn Fotball Damer.

  ]]> <![CDATA[

  For en aller siste gang entret vi gressmatten på Nadderud stadion lørdag ettermiddag, for i sommer blir gresset fjernet til fordel for kunstgress. Tidligere denne sesongen har Nadderud-gresset fått massiv kritikk, men i går var matten eksemplarisk. I varmen på Bækkestua stilte Sindland og trenerteamet samme lag som i hjemmeseieren mot Rosenborg forrige helg.

  På eget gress kom Stabæk best i gang og vi slet litt med å finne egen rytme i spillet. Allerede etter åtte minutter vant de et hjørnespark som ble slått på bakre. Melissa Bjånesøy vant duellen og headet inn igjen i feltet, der fikk Trine Skjelstad Jensen ballen rett på seg litt for plutselig, og klarte ikke klarere ballen ut. I stedet landet ballen i bena til Iris Omarsdottir som fikk skutt fra fem meter. Sandra Rød Ask var på ballen, men klarte ikke å holde den ute av målet og Stabæk kunne feire ledelse.

  Det ga hjemmelaget mer energi også, som tok over mer av ballinnhavet i kampen det neste kvarteret. Derimot skapte de svært lite. For denne lørdagen var det Lyn som skulle stå for sjansene, noen enorme sjanser også faktisk. Etter en drøy halvtime, ble Anna Nerland Aahjem lekkert spilt gjennom av Jenny Røsholm Olsen. Under press sendte hun ballen dessverre like utenfor mål.

  Rett før pause var rollene snudd om og Røsholm Olsen kom seg inn i 16-meteren. Fra 8-9 meter sendte hun ballen hardt i tverrliggeren. Like etter var Aahjem gjennom igjen, men det endte i en svak avslutning rett på Skoglund i Stabæk-målet. 1-0 stod det til pause, utrolig nok, og Stabæk kunne puste lettet ut for det. Lyn våknet det siste kvarteret av omgangen og skapte omgangens klart største sjanser. Stabæk med sin ene sjanse førte derimot laget i ledelsen.

  Etter pause kom Lyn-laget ut i 100 og Røsholm Olsen sendte Skoglund ut i full strekk allerede etter noen sekunder etter en langskudd fra Lambertseter-jenta. For det skulle bli hett i Stabæk-feltet denne omgangen. Få minutter senere tok Aahjem med seg ballen ned til dødlinjen og la ballen inn langs bakken. Ballen trillet nærmest langs mållinjen, før kaptein Emilie Raaum Closs kom skliende inn på bakerste, men dessverre uten å få ballen på mål. Totalt Lyn-dominans de første 15 minuttene i 2. omgang, men fortsatt målløse.

  Da føltes det ekstra urettferdig da Zara Jönsson kunne øke til 2-0 20 minutter før slutt. Et frispark på midtbanen ble slått inn i feltet og det så ut som Rød Ask hadde full kontroll, men glipper dessverre ballen bak seg og da har Jönsson få problemer med å score sitt 4. mål mot oss på seks møter.

  Lyn ga ikke opp og satte inn en sluttspurt for å komme tilbake i kampen. Men det blir vanskelig når man ikke setter sine sjanser. Kun fem minutter etter deres mål, tok Julie Jorde med seg ballen på flott vis inn i feltet og la ballen perfekt på hodet til Aahjem, som på utrolig vis snek seg utenfor stolpen. Men på overtid skulle reduseringen komme. Closs slo inn ballen tidlig på Skjelstad Jensen som var flyttet frem i banen. Stopperen stussen ballen videre over til Kamilla Melgård, som på utsøkt vis satte ballen i lekkert i motsatt hjørne. Dessverre holdt ikke det til poeng, noe vi virkelig hadde fortjent denne ettermiddagen.

  Nå skal vi bruke uken godt og gjøre oss klare til vårsesongens siste kamp, en svært viktig en sådan, når Avaldsnes kommer på besøk til Grorud Match lørdag. Billetter til kampen kjøper du deg her.

  Se høydepunkter fra kampen her:

  Artikkelen Lyn skapte mest, men Stabæk scorte flest ble først publisert på Lyn Fotball Damer.

  ]]>
  https://lyndamer.no/nyheter/siste-bortetur-for-sommeren/ <![CDATA[Thomas Nordeng]]> Fri, 23 Jun 2023 17:31:27 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Toppserien]]> <![CDATA[Anna Nerland Aahjem]]> <![CDATA[Jenny Røsholm Olsen]]> <![CDATA[Josefine Birkelund]]> <![CDATA[Lyn]]> <![CDATA[Lyn Damer]]> <![CDATA[Sandra Rød Ask]]> <![CDATA[Stabæk]]> https://lyndamer.no/?p=6280 <![CDATA[

  Lørdag møter vi Stabæk i nest siste kamp før sommerferie og VM-pause. Kampen går på Nadderud og vi håper så mange som mulig blir med oss ut til Bekkestua. Forrige møte endte med 2-0-tap på Grorud, etter to mål av deres toppscorer, Melissa Bjånesøy. Den gang nådde vi aldri vårt toppnivå og Stabæk vant fortjent.... Read More [...]Les mer

  Artikkelen Siste bortetur før sommeren ble først publisert på Lyn Fotball Damer.

  ]]> <![CDATA[

  Lørdag møter vi Stabæk i nest siste kamp før sommerferie og VM-pause. Kampen går på Nadderud og vi håper så mange som mulig blir med oss ut til Bekkestua.
  Forrige møte endte med 2-0-tap på Grorud, etter to mål av deres toppscorer, Melissa Bjånesøy. Den gang nådde vi aldri vårt toppnivå og Stabæk vant fortjent. De siste årene har disse kampene blitt intense og spennende med mye følelser i spill. Det betyr litt for begge lagene å vinne disse kampene og det gjør fotballkamper ekstra gøy.

  Stabæk
  Vertene har i likhet med oss fått en litt tøffere start på året enn fjorårets sesong. I fjor kjempet lagene om 4. plassen som ga plass i toppsluttspillet, den tok Stabæk så vidt, men til gjengjeld fikk de et svært tungt sluttspill uten noen poeng. I år er sluttspillet borte og alle poeng betyr mer. Før helgens batalje står Stabæk med 16 poeng, to mer enn oss, men også med en kamp mindre spilt.

  På de siste fem kampene i Toppserien har de mørkeblå fem poeng av 15 mulige. Forrige helg ble de straffet hardt av tidligere Lyn-spiller Mimmi Löfwenius Veum, som ble matchvinner rett før slutt borte mot LSK Kvinner. Men i 3-2 seieren scoret også nevnte Bjånesøy to mål, og hun blir viktig å passe opp for lørdag. Spissen mangler kun seks mål fra å nå 100 scoringer i Toppserien.

  Lørdag blir det gjensyn med Emilie Bølviken, Mathea Berg-Solemdal, Maren Thoresen, Selma Pettersen og Andrea Anderdal, som alle har spilt i Lyn-drakt i løpet av deres karriere.

  Billetter til kampen kjøpes her

  Lyn
  Etter fire målløse kamper i Toppserien, så løsnet det endelig mot Rosenborg forrige helg. Ketchupeffekten kom virkelig i onsdagens cupkamp mot ØHIL, da kampen endte med tennissifre, 6-4, «hjemme» på Grorud. Seieren mot Rosenborg ga en ekstra boost inn i denne uken og en allerede god moral ble enda bedre. Vi vinner og taper som et samlet lag og er klare for ny utfordring på lørdag.

  Mens Stabæk har Bjånesøy, er vi veldig glade for å ha Anna Nerland Aahjem. Med sine 11 mål er hun ligaens toppscorer og har nå 29 mål på 76 kamper i Lyn-drakten. Med sine to scoringer sist har hun allerede passert fjorårets antall mål. Men det er ikke bare Aahjem Stabæk bør se opp for. I midtuken kom både Miriam Vilnes Mjåseth og Jenny Røsholm Olsen på scoringslisten, og spesielt sistnevnte har hatt en god formstige den siste tiden. Var scoringen mot ØHIL det som skulle til for at det løsner for angriperen med flere u-landskamper?

  Også lengre bak i banen er det flere matchvinnere. Sandra Rød Ask i Lyn-målet hadde en meget god kamp mot Rosenborg sist, og Josefine Birkelund på vingbacken har virkelig funnet godformen. Hvordan Oddbjørn Sindland og hans trenerteam velger å starte mot Stabæk får vi vite i morgen, men det er et heltent Lyn-lag som ønsker å slå naboene fra Bærum og fortsette å bygge på prestasjonene fra forrige helg.

  Hvordan følge kampen
  Kampen går til normal tid på lørdag, klokken 15.00 på Nadderud. Vi håper du tar turen og støtter oss fra tribuneplass, det gir ekstra energi i varmen. Lyn-supportere benytter felt 201 på hovedtribunen. Billetter kjøpes her. Billetter koster 100 kroner for voksne, mens det er gratis inngang for alle under 16 år. Bli med på bortekamp!

  For de som ikke er i Oslo-området lørdag, så vises kampen direkte på TV2 Play fra 14.55.

  Stabæk – Lyn, lørdag 15.00, Nadderud.

  Artikkelen Siste bortetur før sommeren ble først publisert på Lyn Fotball Damer.

  ]]>
  https://lyndamer.no/nyheter/lyn-spiller-pa-talentleir-i-danmark/ <![CDATA[Thomas Nordeng]]> Thu, 22 Jun 2023 17:14:02 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Utvikling]]> <![CDATA[Louise Bro Strauss]]> <![CDATA[Maria Kroken]]> https://lyndamer.no/?p=6275 <![CDATA[

  Det er ikke bare i Norge der det er tid for talentleir når det nærmer seg sommerferie, også hos våre danske venner gjennomføres det jevnlig talentleire for talentfulle ungdomsspillere. På den forrige campen var Lyn representert med Louise Bro Strauss. Til den danske talentcampen plukkes det ut cirka 30 spillere til hver samling, der målet... Read More [...]Les mer

  Artikkelen Lyn-spiller på Talentleir i Danmark ble først publisert på Lyn Fotball Damer.

  ]]> <![CDATA[

  Det er ikke bare i Norge der det er tid for talentleir når det nærmer seg sommerferie, også hos våre danske venner gjennomføres det jevnlig talentleire for talentfulle ungdomsspillere. På den forrige campen var Lyn representert med Louise Bro Strauss.

  Louise Bro Strauss på dansk talentleir. Foto: Privat

  Til den danske talentcampen plukkes det ut cirka 30 spillere til hver samling, der målet med samlingen er å kartlegge danske talentfulle danske spillere i U15-segmentet inn mot neste års J16-landslag. Gjennom året gjennomføres det fem-seks slike samlinger, der hver samling varer fra to til tre dager. Til denne samlingen, der Lyn-spiller Louise Bro Strauss var en av spillerne på uttaket, var samlingen lagt til Vildbjerg. Louise, som er født i 2008, har to danske foreldre og har derfor mulighet til å representere både det norske og det danske landslaget i framtiden. Likevel har målsetningen på alle spillersamtaler og utviklingsplaner vært klar siden hun gikk inn i ungdomsfotballen i Lyn som 11-åring: Drømmen er å få representere det danske landslaget.

  -Det var utrolig gøy da jeg fikk beskjed om at jeg var tatt ut, forteller Louise i en kommentar til Lyn Fotball. – Veldig spennende å få spille med og mot spillere fra utenfor Norge, og teste hvordan nivået er og spillestilen i Danmark sammenlignet med Norge.

  I løpet av sammenligningen ble det gjennomført trening og forberedelser inn mot kamp på dag 1, mens dag 2 gikk med til kamp. Spillerne på campen gjennomfører de samme rutinene som landslaget i forkant av kamp: Kampmøte dagen før, kampmat fire timer før kampstart og mulighet for et mindre måltid de to siste timene før kampstart. Kampen ble spilt over tre omganger av 25 minutter, og rapportene om Lyn-jentas prestasjoner er positive til tross for at det var veldig mange nye relasjoner å forholde seg til.

  –Det var litt stressende i starten å komme inn som en «outsider», for alle kjente stort sett hverandre fra de tidligere samlingene. Uansett var det veldig gøy lærerikt, forteller Bro Strauss som rett i forkant av talentleiren hadde gått seirende ut av prestisjetunge Malmø Trophy sammen med Lyn-venninne Maria Kroken og NFF Oslo sin J15-årgang.

  I Malmø leverte NFF Oslo seier over blant annet Arsenal og Sporting Lisboa, og gikk ubeseiret til finalen. I finalen ventet Malmø, og NFF Oslo dro oppskriftsmessig med seg en 4-1 seier, der Louise scoret ett av målene. På Maria Kroken og NFFs Oslos keeperteam ble det kun to baklengsmål gjennom turneringen, og med det kunne Oslo-jentene løfte den store seierspokalen, og ta den med seg hjem til Tigerstaden.

  Denne uken befinner Kroken seg på Equinor Talentleir Porsgrunn med det norske J15-landslaget, der også Lyn-duoen Maia Melgård og Ella Polmar er tatt ut på J14-samlingen. Mer om dette kommer når samlingen avsluttes fredag.

  Artikkelen Lyn-spiller på Talentleir i Danmark ble først publisert på Lyn Fotball Damer.

  ]]>
  https://lyndamer.no/nyheter/lyn-videre-etter-spinnvill-timalskamp/ <![CDATA[Thomas Nordeng]]> Thu, 22 Jun 2023 11:13:57 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Lyn]]> <![CDATA[Lyn Damer]]> <![CDATA[NM]]> <![CDATA[ØHIL]]> https://lyndamer.no/?p=6272 <![CDATA[

  Cup er cup sies det og NRK kunne knapt valgt en mer underholdene kamp med tanke på mål og målsjanser. Onsdag kveld i flomlys på en godt vannet Grorud-matte, etter et lengre regnskyll tidligere på dagen, lå alt til rette for en spennende og god fotballkamp. Spennende ble det i hvert fall, selvom vi har... Read More [...]Les mer

  Artikkelen Lyn videre etter spinnvill timålskamp ble først publisert på Lyn Fotball Damer.

  ]]> <![CDATA[

  Cup er cup sies det og NRK kunne knapt valgt en mer underholdene kamp med tanke på mål og målsjanser. Onsdag kveld i flomlys på en godt vannet Grorud-matte, etter et lengre regnskyll tidligere på dagen, lå alt til rette for en spennende og god fotballkamp. Spennende ble det i hvert fall, selvom vi har sett bedre fotballkamper tidligere.

  Lyn gjorde noen forandringer fra RBK-kampen sist. Blant annet fikk Jenny Gjerde Sætre sin debut i Lyn-målet. Emma Helstad Amundsen, Cornelia Fladberg og Kristin Holmen var også nye i startelleveren fra sist.

  Kampen startet godt de første ti minuttene, der Lyn festet grepet fra start og kom seg til noen halvsjanser. Men så var det en kortslutning. ØHIL kom seg høyere i banen og satte først et mål som ble annullert for offside, og det var bare et farevarsel. For en på en corner like etterpå, så skrudde ØHIL-toppscoreren, Joshualyn Reeves, ballen rett inn og ØHIL gikk opp til 0-1.

  Gjestene fortsatte å stå høyt, men med Anna Nerland Aahjem på banen, så er det livsfarlig. For fem minutter etter deres mål, så ble Aahjem sendt gjennom i bakrom og uselfisk la hun ballen på tvers av feltet til en umarkert Miriam Vilnes Mjåseth, som enkelt kunne sette inn utligningen. Kun tre minutter senere var det Aahjem sin tur, og kampen var snudd.

  Men det var starten på en helt vill periode. For i de siste ti minuttene av førsteomgangen kom det utrolige fire mål. 35, 36 og 42 satte Lyn tre scroinger, to av Aahjem og ett av Vilnes Mjåseth. I mellomtiden hadde ØHIL redusert ved Ine Berre. Gøy for den nøytrale seer, men mer kaotisk for trenerne til hvert av lagene. 5-2 stod det til pause og Aahjem hadde fått sitt andre hattrick for sesongen.

  I andreomgang starter det roligere og begge lag begynte å bytte mye. Alt så trygt og godt ut for hjemmelaget som hadde en fin tremålsledelse, men på to minutter skulle det det bli langt mer spennende. Ut av ingenting satt ØHIL to mål og stillingen var plutselig 5-4, med 20 minutter igjen å spille. Ingenting tilsa at dette skulle gå til ekstraomganger, men etter en spinnvill kamp de første 70, så kunne alt skje de siste 20.

  Det var allikevel Lyn som skulle skape det meste på slutten. Kamilla Melgård kom inn fra benk som et friskt pust og satte ØHIL-forsvaret på prøve flere ganger. En god Vendela Bakke i gjestenes mål hadde en god kamp og reddet mye.

  På tampen av kampen kom den endelig avgjørelsen. Seks minutter før fulltid var Melgård på farten nedover sin høyrekant og la ballen inn til en annen innbytter, Jenny Røsholm Olsen, som scoret med hofta. Sesongens første mål for spissen, som bare ser farligere og farligere ut.

  6-4 endte det på Grorud og Lyn skal for andre året på rad til kvartfinale i Norgesmesterskapet. Hvem vi møter der trekkes først 28. juni.

  Vi takker ØHIL for kampen og ønsker lykke til videre i årets sesong.

  Artikkelen Lyn videre etter spinnvill timålskamp ble først publisert på Lyn Fotball Damer.

  ]]>
  https://lyndamer.no/nyheter/for-cupkampen-mot-ohil/ <![CDATA[Thomas Nordeng]]> Tue, 20 Jun 2023 15:44:51 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Lyn]]> <![CDATA[Lyn Damer]]> <![CDATA[NM]]> <![CDATA[Norgesmesterskapet]]> <![CDATA[ØHIL]]> https://lyndamer.no/?p=6268 <![CDATA[

  Det er igjen klart for cupkamp og for første gang på flere år har vi fått hjemmekamp. Den spilles på Grorud Match med kampstart 20.00, da kampen er valgt ut som TV-kamp. Billetter til kampen kan kjøpes her. Sesongkort gjelder også i NM, og i disse dager selger vi sesongkortet for halvpris, prisen trekkes fra... Read More [...]Les mer

  Artikkelen Før cupkampen mot ØHIL ble først publisert på Lyn Fotball Damer.

  ]]> <![CDATA[

  Det er igjen klart for cupkamp og for første gang på flere år har vi fått hjemmekamp. Den spilles på Grorud Match med kampstart 20.00, da kampen er valgt ut som TV-kamp.

  Billetter til kampen kan kjøpes her. Sesongkort gjelder også i NM, og i disse dager selger vi sesongkortet for halvpris, prisen trekkes fra i kassen. Sesongkort kjøper du her.

  Øvrevoll Hosle
  ØHIL klarte så vidt ikke å rykke opp til Toppserien i fjor, etter at de tapte mot Avaldsnes i kvaliken. Det var to tette og jevne kamper som kunne gått begge veier, men ØHIL hadde ikke det lille ekstra inne da.

  Denne sesongen har de hatt en litt tøffere start på året og i dag ligger de på en 6. plass etter 11 spilte kamper. I 1. divisjon skal det fortsatt spilles grunnspill og sluttspill som i fjor, og slik det sur ut per nå så er de en av tre lag som kjemper om den siste plassen i opprykkssluttspillet.

  I vinter mistet de Anja Avdal til Hønefoss, Malene Maslø Dunsby og Anja Rasmussen til Stabæk, og hentet inn Nadia Pinto fra Røa og Cornelia Torp-Hansen fra Vålerenga. Tidligere denne måneden har de også fått inn Emma Iversen på lån fra Vålerenga, som er spilleklar til morgendagens kamp.

  I helgen vant de 3-2 hjemme mot KIL/Hemne. På deres vei til 3. runde i NM har de slått ut både Tynset og Grei.

  Lyn
  På søndag kom endelig oppturen da vi slo tilbake med 2-0 seier over Rosenborg hjemme i Oslo. En meget god laginnsats sørget for at alle poengene ble igjen hjemme.

  Kristin Holmen er tilbake fra suspensjon, som gjør at trener Oddbjørn Sindland har mer å velge før morgendagens cupkamp. Ida Veseth Habbestad og Una Søyland er fortsatt ute med skader, mens Maria Kroken er på samling med Equinor Talentleir.

  Hvordan se kampen
  Vi håper flest mulig kommer til Grorud Match for å støtte oss fra tribuneplass i morgen. Kampstart er 20.00 og dørene åpner 19.00. Det er gratis parkering på grusplassen bak det ene målet, benytt veien inn ved Sigvartsen Steinindustri. Billetter kjøper du her.

  For de som ikke tar turen til Grorud, så går kampen på direkte på NRK3 med sendestart 19.45.

  Lyn – ØHIL, Grorud Match, onsdag kl. 20.00 i Norgesmesterskapet.

  Artikkelen Før cupkampen mot ØHIL ble først publisert på Lyn Fotball Damer.

  ]]>