  https://lyndamer.no/nyheter/ser-frem-til-hostsesongen/ <![CDATA[Thomas Nordeng]]> Thu, 27 Jul 2023 13:42:13 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Lyn]]> <![CDATA[Lyn Damer]]> <![CDATA[Toppserien]]> <![CDATA[Treningskamper 2023]]> https://lyndamer.no/?p=6370 <![CDATA[

  En snau måned med ferie er straks over. Førstkommende mandag er vi tilbake på treningsfeltet for å lade opp til en spennende høstsesong. Da er nysigneringene Kirvil Odden Sundsfjord og Joshualyn Reeves på plass sammen med resten av laget. Batteriene er ladet på ulike steder og på ulike måter rundt i verden. Alt fra vakre... Read More [...]Les mer

  Artikkelen Ser frem til høstsesongen ble først publisert på Lyn Fotball Damer.

  ]]> <![CDATA[

  En snau måned med ferie er straks over. Førstkommende mandag er vi tilbake på treningsfeltet for å lade opp til en spennende høstsesong. Da er nysigneringene Kirvil Odden Sundsfjord og Joshualyn Reeves på plass sammen med resten av laget.

  Batteriene er ladet på ulike steder og på ulike måter rundt i verden. Alt fra vakre fjellturer i Norge, til glovarme hvite strender i utlandet. Nå gleder gruppen seg til å ta fatt på siste del av sesongen.

  Høstsesongen starter i Bergen
  Serien starter først om en liten måned. 26. august møter vi Brann på selveste Brann Stadion. Dette er en kamp Bergenserne mobiliserer til, så det blir en ny og morsom opplevelse for oss. Tirsdagen etter er det ny kamp i Bergen, da kvartfinale i NM mot Åsane.

  Første hjemmekamp er ikke før 2. september, når Stabæk kommer på besøk. Men før disse kampene blir det gode muligheter til å se laget i aksjon i noen treningskamper, blant annet mot nettopp Stabæk.

  Treningskamper i august
  For det er lagt opp til tre treningskamper for å finjustere kampformen. Hønefoss, Stabæk og svenske Vittsjö blir målestokkene før Toppserien er tilbake.

  Allerede 5. august blir det mulig å få med seg Hønefoss på «hjemmebane». Om det blir hjemme på Kringsjå eller på Grorud Match er fortsatt usikkert, men vi kommer tilbake til det nærmere kampen. Kampstart er 13.00.

  Fredag 11. august tar vi turen til Tobbebanen bak Nadderud stadion for å teste formen mot Stabæk. Kampstart er 17.00.

  Generalprøven blir spilt i Gøteborg lørdag 19. august klokken 15.00, der vi skal møte Vittsjö. Svenskene befinner seg midt på tabellen i OBOS Damallsvenskan.

  Men før Toppserien kan sette i gang igjen, så skal VM spilles ferdig og vi håper Norge tar seg videre til sluttspillet med en seier mot Filippinene på søndag. Vi har ingen nåværende spillere med i VM-troppen, men vi er stolte av å ha med flere tidligere Lyn-spillere. Caroline Graham Hansen, Guro Bergsvand og Frida Maanum. Lykke til Norge!

  Artikkelen Ser frem til høstsesongen ble først publisert på Lyn Fotball Damer.

  ]]>
  https://lyndamer.no/nyheter/velkommen-til-oss-joshualyn/ <![CDATA[Thomas Nordeng]]> Mon, 24 Jul 2023 11:00:57 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Toppserien]]> <![CDATA[Joshualyn Reeves]]> <![CDATA[Lyn]]> <![CDATA[Lyn Damer]]> <![CDATA[Overgang]]> <![CDATA[ØHIL]]> https://lyndamer.no/?p=6365 <![CDATA[

  Joshualyn Reeves blir Lyn-spiller 1. august når overgangsvinduet åpner, etter at Lyn og ØHIL har blitt enige om en overgang for spissen. Reeves, som nettopp fylte 21 år, har skrevet under på en kontrakt ut 2026 med klubben. Med sine ni mål i 1. divisjon denne sesongen, befinner hun seg på 3. plass på toppscorer-listen,... Read More [...]Les mer

  Artikkelen Velkommen til oss, Joshualyn ble først publisert på Lyn Fotball Damer.

  ]]> <![CDATA[

  Joshualyn Reeves blir Lyn-spiller 1. august når overgangsvinduet åpner, etter at Lyn og ØHIL har blitt enige om en overgang for spissen. Reeves, som nettopp fylte 21 år, har skrevet under på en kontrakt ut 2026 med klubben.

  Med sine ni mål i 1. divisjon denne sesongen, befinner hun seg på 3. plass på toppscorer-listen, kun ett mål bak de to ledene. Nå tar hun steget opp et nivå og vi gleder oss til å videreutvikle Joshualyn. For de som var til stede på cupkampen mot ØHIL tidligere i sommer, så scoret henne to av de fire målene ØHIL scoret.

  «Dette er en spiller vi har fulgt med på lenge og vi er veldig fornøyde med at Joshualyn nå blir Lyn-spiller. En veldig spennende spiller som har vært ønsket av flere klubber de siste årene. Vi har fått et veldig bra inntrykk av henne og vi gleder oss til å bli enda bedre kjent.» sier Lyn-trener Oddbjørn Sindland om nysigeringen.

  Reeves er en ung og talentfull spiller som har scoret mange mål allerede. I ØHIL ble det 54 mål på 104 kamper. Denne høsten blir hun å se i Lyn-drakt med nummer 10 på ryggen.

  «Det føles veldig bra å signere for Lyn. Jeg har hatt mål om å spille i Toppserien en stund nå, samtidig utvikle meg videre som spiller, så jeg føler dette blir en veldig bra match. Lyn er en fin klubb som er kjent for å utvikle og ta vare på unge spillere, noe jeg syntes er viktig.» sier Joshualyn til lyndamer.no.

  «Jeg har lyst til å bidra med mine kvaliteter som spiller og person, og håper det kan være med å skape positive resultater både på og utenfor banen. Jeg gleder meg til å komme i gang, og håper det blir starten på en fin reise.» fortsetter 21-åringen.

  Joshualyn har hatt en flott utvikling i ØHIL etter overgangen fra moderklubben Vestfossen i 2018. ØHIL er blant landets beste på spillerutvikling, så at vi nå kjøper ut en spiller fra nettopp de er ikke tilfeldig. Nå gleder vi oss til å fortsette den gode utviklingen av den unge spissen, som vi har stor tro på at vil bli en å se opp for i Toppserien også.

  Velkommen til Lyn, Joshualyn!

  Artikkelen Velkommen til oss, Joshualyn ble først publisert på Lyn Fotball Damer.

  ]]>
  https://lyndamer.no/nyheter/stoppertalent-forlenger/ <![CDATA[Thomas Nordeng]]> Thu, 13 Jul 2023 10:12:52 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Emilie Sofie Ludvigsen]]> <![CDATA[Ida Veseth Habbestad]]> <![CDATA[Kontrakt]]> <![CDATA[Lyn]]> <![CDATA[Lyn Damer]]> <![CDATA[Maria Fink]]> https://lyndamer.no/?p=6310 <![CDATA[

  Vi gleder oss over at Maria Fink har re-signert og har skrevet under på en ny ettårsavtale. Midtstopperen har vært på en utgående kontrakt som gikk ut denne sommeren, men nå har 19-åringen forlenget til neste sommer og skal være med å ta nye steg utover høsten. Maria kom til klubben vinteren 2020 og fikk... Read More [...]Les mer

  Artikkelen Stoppertalent forlenger ble først publisert på Lyn Fotball Damer.

  ]]> <![CDATA[

  Vi gleder oss over at Maria Fink har re-signert og har skrevet under på en ny ettårsavtale. Midtstopperen har vært på en utgående kontrakt som gikk ut denne sommeren, men nå har 19-åringen forlenget til neste sommer og skal være med å ta nye steg utover høsten.

  Maria kom til klubben vinteren 2020 og fikk debuten høsten 2021. I 2022 kjempet den unge midtstopperen seg til fast plass i den bakre treeren og har utviklet seg massivt det siste året. I fjor var hun med på å vinne EM-sølv med J19-landslaget. Denne sesongen har hun dessverre slitt litt med sykdom, som har holdt henne borte fra noen kamper denne vårsesongen.

  Midtstopperen har spilte seg tidlig inn i førsteelleveren i fjor og har siden vært fast på stopper plass. 40 kamper har det blitt i Lyn-drakten så langt og vi gleder oss til mange flere!

  Vi spurte hovedpersonen selv om hva det betyr for henne å ha signert ny kontrakt med klubben.

  –Det betyr mye for meg, og følte at Lyn ble det riktige for meg og min utvikling. Vi er en utviklingsorientert gruppe hvor mange nye steg kan tas. Det fine samholdet i gruppa var også en viktig faktor som gjorde at valget falt på å fortsette i Lyn. Trenerteamet vil også alltid det beste for meg som spiller, slik at jeg kan nå nye mål, sier Fink til Lyndamer.no og fortsetter.

  – Vi må jobbe på slik at høstsesongen blir bedre enn årets start. Vi bør ligge der vi lå i fjor på øvre halvdel. Jeg gleder meg også til hjemmekamper på Kringsjå igjen!

  Trener Oddbjørn Sindland er også selvfølgelig veldig glad for å ha med seg stoppertalentet med videre og legger ikke skjul på at Maria er en kjempeviktig spiller for Lyn.

  «Vi er veldig glade for at Maria har skrevet under på ny kontrakt med oss. Hun er en fantastisk type å ha i gruppa. Seriøs, hardtarbeidende og positiv. Hun har taklet overgangen til Toppserien på et meget bra vis og hatt en enorm utvikling de siste par årene. Ingen tvil om at hun er en kjempeviktig spiller for oss», sier en fornøyd Sindland.

  To talenter med kontrakter ut året
  Samtidig har Emilie Sofie Ludvigsen og Ida Veseth Habbestad skrevet under på kontrakter ut året. To unge lovende spillere som blir gøy å følge med på fremover.

  Emilie Sofie ble hentet opp til a-stallen før årets sesong og har spilletid i seks kamper denne vårsesongen. Kun 17 år med en lovende fremtid.

  Ida Veseth Habbestad har nettopp fylt 19 år og fikk i fjor seks a-lagskamper etter overgangen fra Fart. I år har midtbanespilleren slitt med skader, men det er bare å glede seg til og se mer av denne glad-jenta fra Gjøvik.

  Vi gratulerer alle tre med nye kontrakter og gleder veldig til høstsesongen med dere.

  Artikkelen Stoppertalent forlenger ble først publisert på Lyn Fotball Damer.

  ]]>
  https://lyndamer.no/nyheter/en-liten-oppsummering-av-lyn-2-sesongen/ <![CDATA[Admin]]> Mon, 03 Jul 2023 13:24:27 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Utvikling]]> <![CDATA[Lyn 2]]> <![CDATA[Rekrutt]]> https://lyndamer.no/?p=6338 <![CDATA[

  Vårsesongen for rekruttlaget har vært en god opplevelse for alle involverte. Vi har et ungt og spennende lag og har tatt positive steg både som lag og individuelt. Vi har konkurrert i hver kamp vi har spilt, og hver motstander har gitt en ulike læringsopplevelser for spillerne våre. Denne vårsesongen har vi sett ni debutanter... Read More [...]Les mer

  Artikkelen En liten oppsummering av Lyn 2-sesongen ble først publisert på Lyn Fotball Damer.

  ]]> <![CDATA[

  Vårsesongen for rekruttlaget har vært en god opplevelse for alle involverte. Vi har et ungt og spennende lag og har tatt positive steg både som lag og individuelt. Vi har konkurrert i hver kamp vi har spilt, og hver motstander har gitt en ulike læringsopplevelser for spillerne våre. Denne vårsesongen har vi sett ni debutanter fra vår ungdomsavdeling i 2. divisjon. Vi tar dere gjennom vårens kamper og debutanter her.

  Maria Kroken leverte mesterlig i debuten for Lyn 2. Her fra en trening med a-laget forrige uke. Foto: Lyn Damer

  Lyn 2 2 – 1 KFUM: Dominerer store deler av kampen, men må til slutt takke debutanten Maria Kroken for en fabelaktig trippelredning i det 94. minutt som sikret tre poeng. Maiken Johannesen og Ingrid Tandberg debuterte også i denne kampen. Mål: Karoline Krok-Eikefjord og Ella Sofie Aamaas. Assist: Marwa El-Mrizak.

  Sarpsborg 08 3 – 3 Lyn 2: Ny kamp der vi dominerer ballinnhavet, men noen feil bakover kostet oss dyrt, da Sarpsborg 08 var svært effektive med de få sjansene de fikk. Linnea Nærø Wang, Andrea Davidsen og Luisa Luna Galteland debuterte i denne kampen. Mål: Mathea Berget, Amanda Robinson og Karoline Krok-Eikefjord Assist: Ella Sofie Aamaas og Maiken Johannesen.

  Lyn 2 0 – 1 HamKam: Nok en kamp der vi hadde mye av ballen, men slet med å skape klare målsjanser mot et velsmurt HamKam-lag. Gjestene presset oss ut på kantene, presset effektivt og kontret på oss med stor fart.

  Bossmo/Ytt. 0 – 1 Lyn 2: I Mo i Rana ble det en jevn kamp som ble avgjort av en volley i det 87. minutt fra vår toppscorer Karoline Krok-Eikefjord. Tidligere i kampen hadde hun bommet på straffe, men så hun gjorde opp for seg. Dette var en kamp med mange misbrukte sjanser for oss. Mål: Karoline Krok-Eikefjord Assist: Maria Schjølberg

  Lyn 2 1 – 3 Stabæk 2: Dette var en spennende mulighet for våre spillere til å spille mot et mye sterkere Stabæk-lag (ca. 250 Toppserien-opptredener mellom dem) enn det som vanligvis er tilfelle i 2. divisjon, da deres Toppserien-kamp to dager tidligere ble utsatt på grunn av reiseproblemer. Alle, unntatt en innbytter fra deres forrige kamp, startet mot oss og produserte en dominant førsteomgang, der vi hadde problemer uten ball og slapp inn tre mål. I andre omgang kjempet vi oss tilbake og scoret et flott mål. Mål: Ella Sofie Aamaas. Assist: Emilie-Sofie Ludvigsen.

  Lyn 2 – 2 LSK Kvinner 2: En annen frustrerende kamp der vi skapte så mange muligheter til å score, men var ikke like kliniske som vi må være. LSK Kvinner 2 er kliniske med de få sjansene de får. Mål: Cornelia Fladberg, Karoline Krok-Eikefjord. Assist: Selma Størmer-Antonsen

  Mjølner 3 – 0 Lyn 2: Etter å ha dominert ballen de første 20 minuttene, slapp vi inn et mål fra dødball. Jentene ble frustrerte og det tok lang tid å komme seg tilbake. En feil i frispilling førte til et andre mål, før Mjølner scoret sitt tredje dødball i andre omgang etter at vi mistet vår målvakt til et rødt kort. Tre feil og Mjølner straffer oss hardt. En god lærepenge for de uerfarne spillerne videre.

  Lyn 2 0 – 3 Odd: Vi stod godt i mot Odd i store deler av kampen, og etterhvert som kampen gikk ble vi sterkere og mer selvsikre. Men det var gjestene som scoret først, med et flott langskudd fra 30 meter, før de økte på straffespark rett etter pause. Små marginer i denne kampen mot et godt Skiens-lag.

  Porsanger 3 – 1 Lyn 2: I nord ble det en ny frustrerende kamp, der vi følte at vi hadde god kontroll gjennom hele kampen, men viste naivitet i forsvar på dødballer. 2-0 bak etter 16 minutter, begge fra hjørnespark. Vi reduserte nesten umiddelbart og viste mye lovende spill med ballen, mens vi presset på for utligningen. Porsanger ville det annerledes og scoret i det 90. minutt på en kontring. Mål: Linnea Nærø Wang. Assist: Amanda Robinson.

  Lyn 2 4 – 0 Nanset: Den beste forestillingen denne sesongen der vi knapt slapp til gjestene på vår egen halvdel. Vi scoret på to fantastiske langskudd tidlig i kampen og økte med til både tre og fire på hver side av pausen. Mål: Emilie-Sofie Ludvigsen, Amanda Robinson og Miriam Vilnes Mjåseth x2. Assist: Cornelia Fladberg, Karoline Krok-Eikefjord og Ingeborg Stenvold.

  Medkila 3 – 0 Lyn 2: I går var vi i Harstad for å spille siste kamp før ferien. Det ble en solid forestilling fra oss der vi følte at vi ikke fikk det vi fortjente. Vi følte noen viktige avgjørelser gikk imot oss tidlig i andre omgangen, og Medkila scoret tre raske mål. Totalt sett skaper vi mer enn nok sjanser, men vi er ikke dyktige nok foran mål. Louise Bro Strauss debuterte i denne kampen.

  Vi er veldig stolte over at nøyaktig 80% av spilleminuttene i 2. divisjon, har gått til jenter født i 2004 eller senere. Dette har betydd at vi i overveldende grad har konkurrert i toppfotballen med et J19-lag. Ved å tilby slike muligheter til våre yngre spillere, befester vi uten tvil vår posisjon som en av de beste utviklingsklubbene i Norge.

  Vi gratulerer alle spillerne med debuten deres og ser frem til å se hvordan de utvikler seg de neste månedene, mot høstsesongen. Denne gruppen har knockout-stadiene i NM19, NM16 og 14 flere kamper i 2. divisjon å se frem til. Det vil utvilsomt bli en spennende periode!

  Artikkelen En liten oppsummering av Lyn 2-sesongen ble først publisert på Lyn Fotball Damer.

  ]]>
  https://lyndamer.no/nyheter/rekordstor-seier-mot-avaldsnes/ <![CDATA[Thomas Nordeng]]> Sun, 02 Jul 2023 13:01:13 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Toppserien]]> <![CDATA[Avaldsnes]]> <![CDATA[Bastionen]]> <![CDATA[Jenny Røsholm Olsen]]> <![CDATA[Lyn Damer]]> <![CDATA[Selma Hernes]]> https://lyndamer.no/?p=6332 <![CDATA[

  Vårsesongens siste kamp ble en av den uforglemmelige sorten. Lørdag ettermiddag tok vi i mot Avaldsnes på Grorud Match, i en av vårens viktigste kamper. Begge lag trengte tre poeng for å unngå å ta ferie i faresonen for nedrykk. Kun to poeng skilte lagene før kampen, så en seier her betydde mye. Blant de... Read More [...]Les mer

  Artikkelen Rekordstor seier mot Avaldsnes ble først publisert på Lyn Fotball Damer.

  ]]> <![CDATA[

  Vårsesongens siste kamp ble en av den uforglemmelige sorten. Lørdag ettermiddag tok vi i mot Avaldsnes på Grorud Match, i en av vårens viktigste kamper. Begge lag trengte tre poeng for å unngå å ta ferie i faresonen for nedrykk. Kun to poeng skilte lagene før kampen, så en seier her betydde mye.

  Blant de 213 tilskuerne som hadde tatt turen til Grorud denne ettermiddagen, var Bastionen, som fyrte opp Lyn-laget med bluss, røyk og sang fra innmarsj av. Ingen tvil om at støtten ga en ekstra boost hos Lyn-damene, som gikk rett i angrep fra start.

  Allerede etter seks minutter løp Jenny Røsholm Olsen ballen i mål, etter et godt innlegg fra Kristin Holmen. Hennes første mål i Toppserien siden 24. september i fjor. Lyn-damene fortsatte trykket og i løpet av de neste ti minuttene hadde det kommet to Lyn-scoringer til.

  I fraværet av en syk kaptein Emilie Raaum Closs, bar Iselin Sandnes Olsen kapteinsbindet denne kampen. 12 minutter viste klokken da Iselin skulle få muligheten på frispark fra rundt 20 meter. Kapteinen så en åpning og skrudde ballen kontrollert inn i mål bak en Siri Ervik i Avaldsnes-målet, som bare ble stående. 2-0.

  Og fire minutter senere tok Anna Nerland Aahjem på seg servitør-rollen og sendte Kamilla Melgård gjennom i bakrom. 17-åringen løp fra Avaldsnes-forsvaret og hadde ingen problemer med sette ballen i mål alene mot keeper. 3-0 og mer feiring foran Bastionen bak Avaldsnes-målet.

  Hat-trick av Jenny Røsholm Olsen. Foto: Petter Alexandersen / KH Media

  Lyn-dominans og Røsholm Olsen-show
  Hjemmelaget fortsatte å presse på og kom seg til flere gode muligheter. Avaldsnes slet virkelig med å få til noe som helst mot et godt Lyn-lag, og undertegnede kan ikke huske at gjestene kom til en eneste sjanse.

  Da Røsholm Olsen satte sitt andre for dagen rett før pause, så det ut til å bli en svært hyggelig Lyn-dag. Igjen var Aahjem nest sist på ballen, denne gangen med en lekker liten flikk, som gikk perfekt til spissmakkeren. Røsholm Olsen fyrte av i første og satte ballen flott i mål og 4-0 var et faktum.

  Andreomgangen startet roligere enn den første, men det skulle bli flere mål også i denne omgangen. 58 minutter viste klokken da Josefine Birkelund kom seg rundt på kanten og la ballen inn i felet. Der kom midtbanedirigenten, Selma Hernes, på ekte måltyv-vis møtende og satte ballen i mål. Hennes 2. mål i Lyn-drakten og 5-0!

  Og som i første omgang skulle ikke målet komme alene. Fire minutter senere headet Trine Skjelstad Jensen ballen gjennom i til Røsholm Olsen. I den situasjonen har Lyn-spissen vært i mange, mange ganger før, og lørdag var det virkelig dagen for Røsholm Olsen, som enkelt plasserte ballen til høyre for keeper og 23-åringen kunne feire hattrick, hennes første i Toppserien. 6-0 og hennes 44. mål som Lyn-spiller, som også fikk med seg matchballen hjem.

  Avaldsnes var heldige så det ikke ble mer også. For innbytter Una Roaldseth Søyland, som kom inn til sin første kamp på over 1 år mot Stabæk sist, kom inn som et friskt pust og var svært nære ved to anledninger. Først var det en god Ervik-redning, før det kun var stolpen som stoppet Una fra et perfekt comeback på hjemmebane.

  Det ble ingen flere mål, men 6-0 er ny klubbrekord for Lyn i Toppserien. Aldri før har Lyn vunnet med større sifre på øverste nivå, men i dag fortjente Lyn-damene det virkelig. En fantastisk prestasjon og en herlig følelse å ta med seg inn i ferien.

  En stor takk til Bastionen
  Etter kampen kunne Lyn-damene feire rekord-seieren med Bastionen som leverte en suveren kamp fra tribunen og en energi som spredde seg ut til spillerne. Suspenderte Julie Jorde avsluttet med å ta forsanger-rollen før Bastionen ble takket av.

  Vi takker alle som trosset starten av ferien og tok turen til Grorud Match for å støtte oss. Ikke minst til Bastionen som kom med massevis av energi, pyro og en stemning Toppserien sjeldent har sett før. Tusen takk!

  Nå er det sommerferie og VM-pause, så neste kamp spilles ikke før 26. august, den går borte mot Brann på Brann Stadion. Vi anbefaler allikevel å følge med i våre kanaler i uken som kommer, for et par hyggelige nyheter.

  Se høydepunkter fra storseieren her:

  Artikkelen Rekordstor seier mot Avaldsnes ble først publisert på Lyn Fotball Damer.

  ]]>
  https://lyndamer.no/nyheter/takk-for-na-monica/ <![CDATA[Thomas Nordeng]]> Tue, 04 Jul 2023 11:01:36 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Utvikling]]> <![CDATA[Lyn]]> <![CDATA[Lyn Damer]]> <![CDATA[Monica Nedgård Isaksen]]> https://lyndamer.no/?p=6321 <![CDATA[

  Monica Nedgård Isaksen har vært inne i sitt siste kontraktsår og helgens kamp ble hennes siste som Lyn-spiller. Hennes kontrakt gikk ut etter lørdagens storseier mot Avaldsnes og spissen har valgt å fortsette karrieren i Stabæk. Den kommende 20-åringen kom til oss i 2018-sesongen fra Fjellhamar, og fikk sin a-lagsdebut allerede året etter mot Amazon... Read More [...]Les mer

  Artikkelen Takk for nå, Monica ble først publisert på Lyn Fotball Damer.

  ]]> <![CDATA[

  Monica Nedgård Isaksen har vært inne i sitt siste kontraktsår og helgens kamp ble hennes siste som Lyn-spiller. Hennes kontrakt gikk ut etter lørdagens storseier mot Avaldsnes og spissen har valgt å fortsette karrieren i Stabæk.

  Den kommende 20-åringen kom til oss i 2018-sesongen fra Fjellhamar, og fikk sin a-lagsdebut allerede året etter mot Amazon Grimstad i NM. Debuten i Toppserien kom først høsten 2021 i 1-1-kampen mot Klepp. Totalt ble det 32 kamper og 3 mål i Lyn-drakten. I 2021 var hun også med på å ta sølvmedalje i J19 NM.

  Karrieren har vært preget av en del skader, der hun blant annet nylig har jobbet seg tilbake fra en korsbåndsskade hun pådro seg i fjor sommer. Etter at hun kom tilbake har det blitt åtte innhopp og én kamp fra start denne sesongen.

  Vi takker Monica for seks flotte år sammen og ønsker henne lykke til videre i karrieren!

  Artikkelen Takk for nå, Monica ble først publisert på Lyn Fotball Damer.

  ]]>
  https://lyndamer.no/nyheter/birkelund-forlenger/ <![CDATA[Thomas Nordeng]]> Fri, 30 Jun 2023 17:55:35 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Josefine Birkelund]]> <![CDATA[Lyn]]> <![CDATA[Lyn Damer]]> <![CDATA[Toppserien]]> https://lyndamer.no/?p=6318 <![CDATA[

  Josefine Birkelund har fått mye skryt denne vårsesongen og virkelig fått en ny start på fotballkarrieren. Etter mye skadetrøbbel de siste sesongene, har hun kommet sterkt tilbake på fotballbanen og det er enkelt å se at hun nyter hvert minutt. I bortekampen mot Arna-Bjørnar scoret hun sitt aller første mål på a-laget. Nå har vi... Read More [...]Les mer

  Artikkelen Birkelund forlenger ble først publisert på Lyn Fotball Damer.

  ]]> <![CDATA[

  Josefine Birkelund har fått mye skryt denne vårsesongen og virkelig fått en ny start på fotballkarrieren. Etter mye skadetrøbbel de siste sesongene, har hun kommet sterkt tilbake på fotballbanen og det er enkelt å se at hun nyter hvert minutt. I bortekampen mot Arna-Bjørnar scoret hun sitt aller første mål på a-laget.

  Nå har vi gleden av å fortelle at vi har blitt enige med den hurtige og sterke vingbacken om en ny 2-årskontrakt.

  «Josefine er en talentfull spiller og en fantastisk person. Denne våren har hun fått i gang kroppen skikkelig og det synes også på banen. Utenfor banen og i garderoben er hun enestående og en svært positiv bidragsyter inn i spillergruppa. «Josie» har alltid et smil på lur og sprer mye glede. Vi er kjempeglade for at hun har signert ny 2-årskontrakt og gleder oss til å jobbe med videre henne.», sier Lyn-trener Oddbjørn Sindland til lyndamer.no.

  – Både spillergruppen og trenerteamet er helt fantastiske
  Også Josefine selv er veldig glad for å fortsette i karrieren i Lyn og gleder seg til å fortsette og utvikle seg sammen med spillergruppen og trenerteamet.

  «Det er betryggende og deilig å få landet kontrakten. Lyn er et lag jeg har ekstremt tro på og som jeg gleder meg til å kunne bidra sammen med. Både spillergruppen og trenerteamet er helt fantastiske! Dette tror jeg skal bli veldig bra for både klubben og meg», sier Birkelund.

  «Overveldende å gå fra og være skadet i nesten 2 år, til å være med på alt av toppseriekamper, men samtidig ekstremt gøy! Det har vært et etterlengtet opptur og gjennombrudd, etter en periode med mye motgang for min del.» fortsetter 18-åringen, før hun avslutter:

  «Det at trenerene har tro på meg og at jeg derfor får mye spilletid, er jeg enormt takknemlig for. Det har samtidig vært krevende, siden det er «nytt» for både kropp og hodet, men alt i alt veldig lærerikt og morsomt. Jeg gleder meg til fortsettelsen!»

  Etter sin overgang fra Heming før 2020-sesongen har den alltid blide 18-åringen fått 18 kamper for Lyn, og vi ser frem til mange flere. I morgen er hun i troppen som møter Avaldsnes på Grorud. Billetter til kampen kjøpes her.

  Gratulerer med ny kontrakt, Josie!

  Artikkelen Birkelund forlenger ble først publisert på Lyn Fotball Damer.

  ]]>
  https://lyndamer.no/nyheter/jeg-har-stor-tro-pa-laget-og-alt-som-skjer-i-klubben-om-dagen/ <![CDATA[Thomas Nordeng]]> Tue, 04 Jul 2023 16:10:31 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Italia]]> <![CDATA[Kirvil Odden Sundsfjord]]> <![CDATA[Lyn]]> <![CDATA[Lyn Damer]]> <![CDATA[Sampdoria]]> https://lyndamer.no/?p=6308 <![CDATA[

  Kirvil Odden Sundsfjord er klar for sin andre periode i Lyn og har signert kontrakt ut 2024. Etter sitt proff opphold i Sampdoria, vender den rutinerte keeperen hjem til oss på Oslo vest, og blir en del av stallen 1. august. 30-åringen kom til Lyn for første gang før 2020-sesongen og har fått 57 kamper... Read More [...]Les mer

  Artikkelen – Jeg har stor tro på laget og alt som skjer i klubben om dagen ble først publisert på Lyn Fotball Damer.

  ]]> <![CDATA[

  Kirvil Odden Sundsfjord er klar for sin andre periode i Lyn og har signert kontrakt ut 2024. Etter sitt proff opphold i Sampdoria, vender den rutinerte keeperen hjem til oss på Oslo vest, og blir en del av stallen 1. august.

  30-åringen kom til Lyn for første gang før 2020-sesongen og har fått 57 kamper i Lyn-drakten. I fjor sommer fikk Kirvil fikk et unikt tilbud om å oppleve utenlandsdrømmen og ble klubbens første salg i historien. Etter ett drøyt år i Italia flytter sisteskansen hjem til Norge og har de siste tre ukene trent med laget.

  «Det er veldig godt å komme tilbake til det gode miljøet i Lyn. Det føles trygt og så er det så mange gode mennesker her som jobber for at man kan fokusere på å prestere på banen! Jeg har stor tro på laget og alt som skjer i klubben om dagen og er veldig klar for å yte maksimalt både på og utenfor banen for et lag og en klubb som har tatt stor plass i hjertet mitt.» sier Kirvil til lyndamer.no.

  I Italia måtte hun og familien lære seg en ny kultur og et nytt språk, men nå kommer de hjem med massevis av nye erfaringer.

  «Italia var en kjempefin opplevelse og erfaring for hele familien. Jeg fikk spille kamper mot topplag, lære meg italiensk, utvikle meg på banen med spillere fra hele verden og nyte italiensk kultur, språk og miljø. Oppholdet passet meg perfekt da jeg alltid streber etter å utvikle meg både på banen, men også utenfor banen som menneske. I Italia kunne ting gjerne gå litt saktere enn forventet, så jeg tror jeg kommer hjem med en større ro og tålmodighet enn jeg hadde da jeg dro!».

  Trener Oddbjørn Sindland er også godt fornøyd med å få Odden Sundsfjord tilbake til klubben.

  «Vi er veldig fornøyde med å få Kirvil tilbake. Hun har trent med oss de siste ukene og virker å være i veldig bra form. Hun kjenner klubben og laget godt fra hun var her sist og kommer inn nå som en forsterkning i gruppa. Hun gir mye av seg selv og er en strålende person både på og utenfor banen», sier Sindland.

  At Kirvil kan komme inn med råd og erfaringer til vår ellers unge keepergruppe er også viktig.

  «Kirvil er en omsorgsfull person og et veldig godt forbilde med mye erfaring som kommer godt med for vårt unge keeperteam. Det tror jeg blir bra for alle», avslutter Lyn-treneren.

  Vi er kjempeglade for å ha Kirvil tilbake, som er et flott forbilde for store og små i Lyn. Velkommen hjem, Kirvil!

  Artikkelen – Jeg har stor tro på laget og alt som skjer i klubben om dagen ble først publisert på Lyn Fotball Damer.

  ]]>
  https://lyndamer.no/nyheter/for-varsesongens-siste-kamp/ <![CDATA[Thomas Nordeng]]> Thu, 29 Jun 2023 15:47:45 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[John Arne Riise]]> <![CDATA[Lyn]]> <![CDATA[Lyn Damer]]> <![CDATA[Toppserien]]> <![CDATA[TV2]]> https://lyndamer.no/?p=6305 <![CDATA[

  Lørdag ettermiddag spilles siste serierunde i Toppserien før sommerferien, og det er Avaldsnes som kommer på besøk til Grorud Match. Begge lag trenger poeng, og aller helst tre, så det kan bli en skikkelig godbit av en fotballkamp denne fotballrunden. Lagene møttes i 2. serierunde, den gang stakk Avaldsnes av med alle poengene, på tross... Read More [...]Les mer

  Artikkelen Før vårsesongens siste kamp ble først publisert på Lyn Fotball Damer.

  ]]> <![CDATA[

  Lørdag ettermiddag spilles siste serierunde i Toppserien før sommerferien, og det er Avaldsnes som kommer på besøk til Grorud Match. Begge lag trenger poeng, og aller helst tre, så det kan bli en skikkelig godbit av en fotballkamp denne fotballrunden.

  Lagene møttes i 2. serierunde, den gang stakk Avaldsnes av med alle poengene, på tross av Lyn-dominans i store deler av kampen. To enkle baklengsmål kostet dyrt og Avaldsnes vant sin første kamp mot oss på seks forsøk. Nå er det tid for revansje og Lyn-laget har virkelig lyst til å avslutte vårsesongen med tre poeng før de tar en god sommer.

  Avaldsnes
  John Arne Riise sitt lag har igjen havnet i trøbbel, slik som i fjor, men da vant de over Øvrevoll Hosle i kvaliken. På hjemmebane har de imponert og overrasket mange, blant annet ved å ta poeng mot Brann, Rosenborg og Vålerenga. Tidligere i juni slo de også LSK Kvinner hjemme på Karmøy. Allikevel ligger de sist før denne serierunden, riktig nok med en kamp mindre spilt.

  For på bortebane har poengene latt vente på seg. Bortsett fra en borteseier mot Arna-Bjørnar, har laget tapt resten. 1-0-7 viser statistikken, og med 5-27 i målforskjell på bortebane, så blir det vanskelig. Det må de rette på om de skal ha noe håp om å unngå nedrykk eller kvalik, men for vår del kan det godt vente.

  Den danske spissen, Maria Hovmark, er spilleren man bør passe ekstra godt på. Lagets toppscorer med fem mål har tidvis vist seg godt frem for det norske publikummet. Mot oss sist kom to av målene.

  Kjøp billett til kampen her

  Lyn
  De som har fulgt oss denne vårsesongen lurer nok på hvordan vi har havnet i denne situasjonen og kun befinner oss to poeng over nedrykksplass. I flere kamper har vi skapt mest og spilt best, men i begge bokser har vi ikke vært gode nok. Kampen mot Stabæk sist var et godt eksempel på det, der det ble misbrukt flere veldig gode muligheter, mens man slapp inn to litt for enkle mål.

  Allikevel er det på Grorud vi har prestert best denne sesongen. To meget sterke lagseiere mot LSK Kvinner og Rosenborg, viser at dette Lyn-laget kan slå alle. 3-2-3 hjemme gjør at vi ligger rett over Avaldsnes og Arna-Bjørnar på tabellen. Nå møter vi Riise og co til en av vårens viktigste kamper.

  Mot Stabæk sist fikk Julie Jorde sitt 4. gule kort for sesongen, som gjør at midtbanespilleren må stå over mot Avaldsnes. Una Søyland var tilbake med et innhopp mot Stabæk etter et langt skadefravær og er klar til kamp også denne helgen. Ellers er også Maria Kroken tilbake etter å ha vært på Equinor Talentleir. Ida Habbestad og Anna Lervik er begge fortsatt skadet og utilgjengelige.

  Hvordan se kampen?
  Denne viktige kampen er vårsesongens siste. Den går på Grorud Match lørdag klokken 15.00 og du er invitert. Om du fortsatt ikke har reist på sommerferie, så håper vi at du tar turen for å støtte oss.

  Til denne kampen inviteres alle under 16 år gratis inn på kamp. Hent ut billett på TicketCo helt gratis. For voksne koster det 130 kroner, mens for student og honnør 65 kroner. Billetter kan kjøpes her.

  Kampen går også på TV2 Play.

  Lyn – Avaldsnes, lørdag klokken 15.00 på Grorud Match. Velkommen!

  Artikkelen Før vårsesongens siste kamp ble først publisert på Lyn Fotball Damer.

  ]]>
  https://lyndamer.no/nyheter/moter-asane-i-kvartfinalen-i-nm/ <![CDATA[Thomas Nordeng]]> Wed, 28 Jun 2023 20:22:13 +0000 <![CDATA[Arkiv]]> <![CDATA[Klubbnyheter]]> <![CDATA[Nyheter]]> <![CDATA[Åsane]]> <![CDATA[Kvartfinale NM]]> <![CDATA[Lyn]]> <![CDATA[Lyn Damer]]> <![CDATA[NM]]> https://lyndamer.no/?p=6302 <![CDATA[

  Etter herrelagenes cuprunde i kveld var det endelig klart for NM-trekning av kvartfinaler og semifinaler på herre- og kvinnesiden. På forbundets sider ble trekningen gjort live med skuespiller Anders Bosmo, generalsekretær i NFF, Karl Petter Løken og direktør i konkurranseavdelingen i NFF, Nils Fisketjønn. På kvinnesiden er det kun lag fra Toppserien som har tatt... Read More [...]Les mer

  Artikkelen Møter Åsane i kvartfinalen i NM ble først publisert på Lyn Fotball Damer.

  ]]> <![CDATA[

  Etter herrelagenes cuprunde i kveld var det endelig klart for NM-trekning av kvartfinaler og semifinaler på herre- og kvinnesiden. På forbundets sider ble trekningen gjort live med skuespiller Anders Bosmo, generalsekretær i NFF, Karl Petter Løken og direktør i konkurranseavdelingen i NFF, Nils Fisketjønn. På kvinnesiden er det kun lag fra Toppserien som har tatt seg videre.

  Opp av bollen ble vi trukket borte mot Åsane, som betyr at det blir to Bergensturer i slutten av august. I semifinalen blir det et potensielt byderby mot enten Vålerenga eller Røa borte, om vi skulle ta oss videre fra kvartfinalen.

  Kvartfinalene går 30. august, mens semifinalene spilles 30. september.

  Slik spilles kvartfinalene i NM:
  Stabæk – Rosenborg
  Vålerenga – Røa
  LSK Kvinner – Brann
  Åsane – Lyn

  Slik ser trekningen av semifinalene ut:
  Vinner Vålerenga – Røa møter vinner Åsane – Lyn
  Vinner Stabæk – Rosenborg møter vinner LSK Kvinner – Brann

  Vi gleder oss!

  Artikkelen Møter Åsane i kvartfinalen i NM ble først publisert på Lyn Fotball Damer.

  ]]>