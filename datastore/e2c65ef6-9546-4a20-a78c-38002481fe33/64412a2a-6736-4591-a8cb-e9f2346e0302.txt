  https://amazonfk.no/knepent-tap-i-trondheim/ <![CDATA[Andreas Kristoffer Berge]]> Mon, 12 Jun 2023 10:00:55 +0000 <![CDATA[Siste Nytt]]> https://amazonfk.no/?p=11102 <![CDATA[Tiller ble for sterke og vi måtte reise hjem med null poeng etter lørdagens kamp. Det er en jevn åpning på kampen der både vi og Tiller er nære scoring. Vi har en ball i mål tidlig som ble annullert for angrep på keeper selv om ingen Amazon-spillere var i nærheten av keeper. Etter det glipper det i to situasjonen for oss. Tiller kommer på en overgang de setter i mål alene med keeper. Like etter setter de 2-0 på et cornertrekk som vi hadde analysert på forhånd, så to irriterende mål imot. Vi får noen muligheter utover, men Tiller…]]> <![CDATA[

  Tiller ble for sterke og vi måtte reise hjem med null poeng etter lørdagens kamp.

  Det er en jevn åpning på kampen der både vi og Tiller er nære scoring. Vi har en ball i mål tidlig som ble annullert for angrep på keeper selv om ingen Amazon-spillere var i nærheten av keeper. Etter det glipper det i to situasjonen for oss. Tiller kommer på en overgang de setter i mål alene med keeper. Like etter setter de 2-0 på et cornertrekk som vi hadde analysert på forhånd, så to irriterende mål imot. Vi får noen muligheter utover, men Tiller er det beste laget totalt i den første omgangen.

  Etter hvilen får vi en redusering på en corner samtidig som presspillet fungerer bedre både i høyt og lavt. Spesielt i det lave skaper Tiller ingenting på oss, men de gangene vi bommer i høyt blir det farlig da Tiller sin største styrke er overganger. Siste halvdel av andreomgang skaper vi et stort trøkk mot Tiller-målet til tider og har flere gode muligheter, men samtidig er Tiller livsfarlige på kontra og skaper sine sjanser på den måten.

  Totalt sett en jevn fotballkamp der lagene på mange måter har hver sin omgang, men det er Tiller som stikker av med det lengste strået.

  Nå er neste kamp lokaloppgjøret mot Arendal lørdag 17. juni klokken 16:00, og vi håper å gi Grimstad-publikumet noe å juble for på lørdag.

  Se bildegalleri fra kampen mot Tiller HER

  Lagoppstilling:

  Maria Haugen Bueie, Kamilla Bruhjell (K), Kim Dolstra, Jenni Heng Walaunet, Elise Anne Morris, Selma Nohlqvist-Hansen (Emma Pettersen fra 54), Lise Thomassen Farstad, Ingrid Synnøve Nødland, Mia Rostad Huse, Julie Lossius, Tuva Hodne

  Ubenyttede reserver: Kaia Wilson, Ida Livgård Jensen og Kristine Strømnes

  Scoringer:
  1-0: Hedda Stuedahl-Karlsen (20 min)
  2-0: Andrea Holm Aune (23 min)
  2-1: Elise Morris (Lise Farstad, Ingrid Nødland) (53 min)

  Gule kort Tiller: Ingen
  Gule kort Amazon: Ingen

  Tilskuere: 80

  ]]> 11102
  https://amazonfk.no/moter-tiller-borte/ <![CDATA[Andreas Kristoffer Berge]]> Sat, 10 Jun 2023 06:47:18 +0000 <![CDATA[Siste Nytt]]> https://amazonfk.no/?p=11092 <![CDATA[Vi er på plass i Trondheim og klar for å møte Tiller til dyst lørdag klokken 12:00. Tiller vant sin avdeling i 2.divisjon forrige sesong og spilte kvalifisering om opprykk til 1.divisjon. Der røk de på to knepne ettmålstap mot henholdsvis Porsanger og Grei. Sistnevnte tok opprykksplassen. De har hatt en middels start på sesongen i år. De røk på tap mot RBK 2, Molde og Arendal, mens de har slått Herd og Tynset med store sifre. I tillegg slo de 1.divisjonslaget KIL/Hemne 2-0 i cupen, samt spilte 0-0 mot Viking i en kamp de blant annet brant et straffespark.…]]> <![CDATA[

  Vi er på plass i Trondheim og klar for å møte Tiller til dyst lørdag klokken 12:00.

  Tiller vant sin avdeling i 2.divisjon forrige sesong og spilte kvalifisering om opprykk til 1.divisjon. Der røk de på to knepne ettmålstap mot henholdsvis Porsanger og Grei. Sistnevnte tok opprykksplassen.

  De har hatt en middels start på sesongen i år. De røk på tap mot RBK 2, Molde og Arendal, mens de har slått Herd og Tynset med store sifre. I tillegg slo de 1.divisjonslaget KIL/Hemne 2-0 i cupen, samt spilte 0-0 mot Viking i en kamp de blant annet brant et straffespark.

  Sist kamp ble det derimot en 6-0-seier borte mot Tynset og det er et meget bra lag vi møter.

  Tiller består av en rekke spillere som har vært med på storhetstiden med blant annet J16-NM-gull og J19-gull i Norway Cup. Laget har i tillegg en del tidligere Toppserie- og 1.divisjonsspillere i stallen. Gjennom sin spillerutvikling har de og vært med på å videreutvikle spillere til Rosenborg sitt Toppserielag, som blant annet Emilie Marie Joramo, som i fjor ble kåret til årets spiller i Toppserien av Kvinneidrett.no.

  Vi på vår side kommer fra en god treningsuke og ikke minst en god opplevelse hjemme mot RBK 2 sist runde. Da ble det en 4-0-seier etter scoringer fra Lise Farstad, Kristina Grøndal, Julie Lossius og Mia Huse. Nå ønsker vi å fortsette fremgangen både i det offensive og det defensive spillet vårt og ta en borteskalp. I tillegg skal det nevnes at Kamilla Bruhjell er tilbake fra sin karantene og vi stiller dermed en karantenefri og en nærmest skadefri tropp i lørdagens kamp (kun Petrine Strand og Emma Sannæs Kristiansen ute med korsbåndsskader).

  Vi spiller for øvrig i våre gule bortedrakter under lørdagens oppgjør.

  Kampstart er lørdag 10/06 klokken 12:00. Kampen streames dessverre ikke, men du kan følge den live på våre sosiale medier.

  ]]> 11092
  https://amazonfk.no/det-losnet-mot-rosenborg/ <![CDATA[Andreas Kristoffer Berge]]> Wed, 07 Jun 2023 09:36:29 +0000 <![CDATA[Siste Nytt]]> https://amazonfk.no/?p=11073 <![CDATA[Søndag satt det både offensivt og defensivt da Rosenborg 2 ble slått med hele 4-0 på Levermyr Stadion. – Etter stor spillemessig utvikling både offensivt og defensivt, der vi har fått litt dårlig betalt mot gode lag i Avaldsnes 2 og Klepp, så løsnet det mot RBK 2 søndag. Vi var gode offensivt mot Avaldsnes, mens mot Klepp var vi gode i det defensive. Mot Rosenborg søndag fikk vi hektet dette sammen og var gode både i forsvar og i angrep. Det gjorde at vi fikk satt sammen en god prestasjon, sier hovedtrener Leif Tsolis. Tidlig scoring Vi fikk nemlig…]]> <![CDATA[

  Søndag satt det både offensivt og defensivt da Rosenborg 2 ble slått med hele 4-0 på Levermyr Stadion.

  – Etter stor spillemessig utvikling både offensivt og defensivt, der vi har fått litt dårlig betalt mot gode lag i Avaldsnes 2 og Klepp, så løsnet det mot RBK 2 søndag. Vi var gode offensivt mot Avaldsnes, mens mot Klepp var vi gode i det defensive. Mot Rosenborg søndag fikk vi hektet dette sammen og var gode både i forsvar og i angrep. Det gjorde at vi fikk satt sammen en god prestasjon, sier hovedtrener Leif Tsolis.

  Tidlig scoring

  Vi fikk nemlig kampen tidlig inn i vårt spor og kun 11 minutter var spilt da kampens første scoring satt. Kim Dolstra og Ingrid Nødland vinner igjen ballen høyt og gir videre til Elise Morris. Hun slår en nydelig pasning til Lise Farstad. Sistnevnte får god tid til å sikte og setter inn kampens første med et nydelig skudd i lengste hjørne. 1-0 hjemme på Levermyr.

  Elleve minutter senere satt den igjen. Jenni Heng Walaunet slår ballen inn i feltet på et frispark. Dolstra vinner duellen og ballen havner hos Kristina Grøndal. Hun drar seg forbi et par Rosenborgspillere og setter inn 2-0.

  Rosenborg klarte ikke å skape det store de første 45 minuttene. Vi lå godt organisert defensivt og hindret trønderne i å få rommene de søkte. Da var det heller vi som lyktes igjen offensivt fem minutter før hvilen.

  Nødland vinner ballen sentralt på et utspark fra deres keeper. Dolstra får ballen og sender en nydelig pasning til Farstad. Farstad drar seg forbi og legger inn langs bakken. Der kommer Julie Lossius stormende inn i feltet og setter ballen opp i nettaket. 3-0 til pause på Levermyr.

  Kontrollert andreomgang

  Etter hvilen fortsetter vi der vi slapp og ni minutter ut i omgangen satt 4-0. Vi vinner ballen i lavt press og slår raskt kontra. Nødland slår en nydelig ball til Farstad, som kommer seg rundt og legger inn. Keeper mister innlegget og Mia Huse jager på returen og setter inn søndagens fjerde Amazon-scoring.

  Utover andreomgang gjør vi fem bytter og får rullert mye på laget etter tre kamper på én uke. Samtidig får også Kristine Strømnes sin offisielle Amazon-debut i målet vårt.

  – Jobber for hverandre

  Rosenborg kommer ikke nærmere enn et skudd i tverrliggeren fra et frispark på tampen. Ellers ligger vi godt og kontrollerer inn 4-0-seieren.

  – Vi får også betalt for å ha en gruppe spillere som har hatt et godt humør og et sterkt samhold hele veien. Alle jobber beinhardt for hverandre og ønsker hverandre det beste. Både de som er ute på banen og de som sitter på benken har siden seriestarten i april løftet og støttet hverandre uansett resultat, sier Tsolis.

  – Vi tar på ingen måte av på grunn av en 4-0-seier, men vi er heller ikke et lag som har vært stresset over at vi har ligget et stykke nede på tabellen. Vi har møtt tøff motstand i blant annet Molde og Viking, mens vi har også én kamp mindre spilt enn de fleste av lagene. Det er under fem måneder siden vi var tre spillere, så vi er fortsatt et uferdig lag, men et lag i stor utvikling, fortsetter Tsolis avslutningsvis.

  Se scoringene:

  Neste kamp er Tiller på bortebane førstkommende lørdag klokken 12:00. Kampen streames ikke, men kan følges live i sosiale medier.

  KAMPFAKTA

  Lagoppstilling:

  Maria Haugen Bueie (Kristine Strømnes fra 76), Kristina Herfindal Grøndal, Kim Dolstra, Jenni Heng Walaunet, Elise Anne Morris (Ida Livgård Jensen fra 76), Selma Nohlqvist-Hansen, Lise Thomassen Farstad (Kaia Wilson fra 65), Ingrid Synnøve Nødland (K), Mia Rostad Huse (Emma Pettersen fra 60), Julie Lossius (Frida Holmøy fra 76), Tuva Hodne

  Ubenyttede reserver: Ingrid Hellerud Ihlebekk

  Kamilla Bruhjell sto for øvrig over kampen grunnet karantene, men er tilbake igjen mot Tiller.

  Scoringer:
  1-0: Lise Thomassen Farstad (Elise Morris, Kim Dolstra, Ingrid Nødland) (11 min)
  2-0: Kristina Herfindal Grøndal (Dolstra, Jenni Heng Walaunet) (22 min)
  3-0: Julie Alexandra Andersen Lossius (Farstad, Dolstra, Nødland) (40 min)
  4-0: Mia Huse (Farstad, Nødland) (54 min)

  Gule kort Amazon: Ingen
  Gule kort RBK2: Åsa Forbord Bergsrønning

  Tilskuere: 100

  ]]> 11073
  https://amazonfk.no/rosenborg-kommer-pa-besok/ <![CDATA[Andreas Kristoffer Berge]]> Sun, 04 Jun 2023 09:51:19 +0000 <![CDATA[Siste Nytt]]> https://amazonfk.no/?p=11067 <![CDATA[Søndag ettermiddag tar vi imot Rosenborg 2 til dyst i solskinnet på Levermyr. Se også intervju med Ida. Trønderne har fått en god start på sesongen og har kun tapt to kamper så langt. De startet med to strake firemålsseire, før de fikk tre uavgjorte på rad. De to siste oppgjørene har de riktignok tapt mot henholdsvis Arendal borte og Haugesund hjemme. Rosenborgs A-lag har vært et av Norges beste fotballag de seneste årene og rekruttlaget deres har også for vane å prestere bra. Laget består av en god gjeng med unge fremadstormende spillere fra Trønderlag, samt at de kan…]]> <![CDATA[

  Søndag ettermiddag tar vi imot Rosenborg 2 til dyst i solskinnet på Levermyr. Se også intervju med Ida.

  Trønderne har fått en god start på sesongen og har kun tapt to kamper så langt. De startet med to strake firemålsseire, før de fikk tre uavgjorte på rad. De to siste oppgjørene har de riktignok tapt mot henholdsvis Arendal borte og Haugesund hjemme.

  Rosenborgs A-lag har vært et av Norges beste fotballag de seneste årene og rekruttlaget deres har også for vane å prestere bra. Laget består av en god gjeng med unge fremadstormende spillere fra Trønderlag, samt at de kan ta med seg spillere ned fra A-laget til kamper i 2.divisjon.

  Det er absolutt ikke noe dårlig lag vi møter søndag, uansett om de har med seg A-spillere eller ikke. Laget er nok lystne til å stoppe tapsrekken på de to tapene, så det er nok absolutt et heltent Rosenborg-lag vi kommer til å møte.

  Vi ser likevel muligheter til å kunne tukte trønderne. Spillet vårt har variert svært så langt i år, men tar vi med oss innsatsen og moralen fra cupkampen på onsdag er alle muligheter åpne.

  Forruten Petrine Strand som dessverre tok korsbåndet forrige helg, så er troppen skadefri og vi stiller med en bred tropp til søndagens kamp.

  Kampstart er klokken 14:30 på Levermyr Stadion. Kampen streames ikke, men kan følges på våre sosiale medier underveis, men det absolutt beste er å ta den fine solskinnsdagen utendørs på tribunen på Levermyr.

  Se for øvrig intervju med Ida Livgård Jensen foran kamp:

  ]]> 11067
  https://amazonfk.no/ute-av-cupen-etter-en-enorm-moral-og-innsats/ <![CDATA[Andreas Kristoffer Berge]]> Thu, 01 Jun 2023 14:23:43 +0000 <![CDATA[Siste Nytt]]> https://amazonfk.no/?p=11042 <![CDATA[Et tidlig rødt kort ble avgjørende for hvordan det endte borte mot Klepp i 2. runde i cupen. Det var en jevn åpning på kampen der begge lag hadde sine tilløp til sjanser. Vi fikk kampens første skudd 17 minutter ut i oppgjøret, men ballen endte til slutt med at Klepp fikk overta. Først etter 27 minutters spill kom kampens første sjanse. Klepp kom igjennom og ble felt innenfor 16-meteren. Det endte til slutt i straffe og et meget strengt rødt kort til kaptein Kamilla Bruhjell. Klepp satt straffen sikkert i mål og 1-0 på Klepp Stadion. Utover omgangen ble…]]> <![CDATA[

  Et tidlig rødt kort ble avgjørende for hvordan det endte borte mot Klepp i 2. runde i cupen.

  Det var en jevn åpning på kampen der begge lag hadde sine tilløp til sjanser. Vi fikk kampens første skudd 17 minutter ut i oppgjøret, men ballen endte til slutt med at Klepp fikk overta. Først etter 27 minutters spill kom kampens første sjanse. Klepp kom igjennom og ble felt innenfor 16-meteren. Det endte til slutt i straffe og et meget strengt rødt kort til kaptein Kamilla Bruhjell.

  Klepp satt straffen sikkert i mål og 1-0 på Klepp Stadion.

  Utover omgangen ble det da naturlig at Klepp hadde mye ball, men de skapte ikke de største sjansene før pause. Enorm laginnsats og moral gjorde at vi vant de fleste dueller inne i egen boks, vi var flinke til å stresse Kleppspillerne og Maria Bueie sto en meget god kamp i mål.

  Andreomgang fortsatte i det samme sporet. Klepp styrte, men vi fikk våre overganger uten at vi klarte å skape de aller største sjansene. I motsatt ende kom Klepp til et par store sjanser, men Bueie og resten av laget holdt meget god stand defensivt og hindret flere Klepp-mål. Mot slutten av kampen klarte vi å etablere et trykk mot Klepp-målet, men nøyaktigheten på dødballene og i siste fase var ikke god nok, og Klepp slapp med skrekken.

  Til slutt endte det dermed med en 1-0-seier til Klepp.

  Vi er meget fornøyd med kampen utifra det at vi spilte 65 minutter med en spiller mindre mot et lag fra divisjonen over. Jentene responderte på en meget god måte når vi først fikk utvisningen. De steppet opp og gikk virkelig i krigen i våre nye gule og blå bortedrakter. Har vi den samme instillingen og viljen inn mot seriekampene kan det bli morsomt å være Amazon-supporter fremover.

  KAMPFAKTA

  Lagoppstilling:

  Maria Haugen Bueie, Kamilla Bruhjell (K), Kim Dolstra (Kaia Wilson fra 74), Jenni Heng Walaunet, Elise Anne Morris (Selma Nohlqvist-Hansen fra 74), Lise Thomassen Farstad, Ingrid Synnøve Nødland, Emma Pettersen (Mia Rostad Huse fra 74), Julie Lossius, Tuva Hodne, Ida Livgård Jensen

  Ubenyttede reserver: Kristine Strømnes, Frida Holmøy

  Scoringer:
  1-0: Ine Mauland Tveit på straffe (28 min)

  Gule kort Klepp: Silje Bjåstad
  Rødt kort Amazon: Kamilla Bruhjell

  Tilskuere: 132

  ]]> 11042
  https://amazonfk.no/klepp-borte-i-2-runde-i-nm/ <![CDATA[Andreas Kristoffer Berge]]> Wed, 31 May 2023 11:47:04 +0000 <![CDATA[Siste Nytt]]> https://amazonfk.no/?p=11025 <![CDATA[Onsdag kveld reiser vi til Jæren for å møte Klepp i andre runde av Norgesmesterskapet. Veien til Ullevaal Stadion fortsetter onsdag 31. mai klokken 18:00 på Klepp Stadion. Der møter vi Klepp, som beholdt plassen i 1.divisjon forrige sesong etter en hard kamp mot nettopp Amazon Grimstad. Først i siste serierunde ble det avgjort hvem som holdt plassen av oss og Klepp. Laget har i likhet med Amazon fått en tøff start på sesongen. Etter seier i første serierunde borte mot Grei, har det blitt syv kamper uten seier. I helgen kommer de fra en 2-2-kamp borte mot ØHIL, men…]]> <![CDATA[

  Onsdag kveld reiser vi til Jæren for å møte Klepp i andre runde av Norgesmesterskapet.

  Veien til Ullevaal Stadion fortsetter onsdag 31. mai klokken 18:00 på Klepp Stadion. Der møter vi Klepp, som beholdt plassen i 1.divisjon forrige sesong etter en hard kamp mot nettopp Amazon Grimstad. Først i siste serierunde ble det avgjort hvem som holdt plassen av oss og Klepp.

  Laget har i likhet med Amazon fått en tøff start på sesongen. Etter seier i første serierunde borte mot Grei, har det blitt syv kamper uten seier. I helgen kommer de fra en 2-2-kamp borte mot ØHIL, men laget har fortsatt ikke vunnet hjemme på Klepp Stadion. Laget ligger nest sist i 1.divisjon med fem poeng på de første åtte kampene, mens målforskjellen sier 5-10.

  Amazon Grimstads Ingrid Nødland spilte for øvrig i Klepp forrige sesong, og hun har et NM-gull fra 2019-sesongen da hun vant J19-NM med nettopp Klepp.

  Klepp slo Haugesund 2-0 borte i første runde, mens vi slo Nanset 2-1 på bortebane.

  Amazon Grimstad har dog ikke den beste historikken mot Klepp. Innbyrdes har Klepp vunnet 17 kamper, Amazon har vunnet 5 og 7 har endt uavgjort. Sist Amazon slo Klepp var så langt tilbake som 9. mai 2013, så over ti år siden. Sist vi slo Klepp på Jæren var tilbake til 24. juni 2007. Samtiig har kampene mellom lagene som regel vært jevne og det har stort sett vært ettmålsseire.

  Den statistikken håper vi dog å kunne gjøre noe med onsdag, samtidig som vi kan ta et skritt nærmere cupfinalen.

  Dette blir også den første kampen der vi skal bruke våre nye gule og blå bortedrakter.

  Kampen spilles på Klepp Stadion onsdag 31. mai klokken 18:00.

  Kampen onsdag sendes direkte på TV2 Play og på Direktesport. Trykk på lenkene under for å komme til kampen. Du kan også som vanlig følge oppdateringer på Instagram stories og på Facebook.

  TV2 Play

  Direktesport

          View this post on Instagram

      A post shared by Amazon Grimstad FK (@amazongrimstadfk)

  Se hele oppsettet av 2.runde:

  Fredrikstad – LSK Kvinner
  Øvrevoll Hosle – Grei
  Kolbotn – KFUM: 2-1 (eeo)
  Hønefoss BK – HamKam
  Odd – Lyn
  Arendal – Stabæk
  IK Start Kvinner – Avaldsnes
  Viking – Åsane
  Klepp – Amazon Grimstad
  Fyllingsdalen – SK Brann
  Sogndal – Arna-Bjørnar
  AaFK Fortuna – Molde
  Tiller – Rosenborg
  Grand Bodø – Røa
  Medkila – Tromsø IL 2020: 3-0
  Porsanger – Vålerenga

  ]]> 11025
  https://amazonfk.no/fotballskole-sommeren-2023/ <![CDATA[Knut Moholt]]> Tue, 30 May 2023 11:00:00 +0000 <![CDATA[Siste Nytt]]> https://amazonfk.no/?p=10896 <![CDATA[I uke 33 (14.-16. august) arrangerer Amazon Grimstad FK årets fotballskole. Fotballskolener for jenter, født 2011 til 2017. Sted: Kunstgressbanen på Levermyr stadion. Fotballskolen starter hver dag kl 10.00 og varer til kl 14.00. NB: Oppmøte første dag er kl 09.30 for registrering og inndeling i grupper. Første dag må det også gisinfo om barnet skal hentes eller om det skal gå hjem selv de ulike dagene. Innhold3 dager med fotball og moro PRISKr 1000 per barn. INSTRUKTØRER PÅ FOTBALLSKOLEN:Instruktørene på fotballskolen vil i hovedsak være spillere fra Amazon Grimstad FK sitt A-lag. PÅMELDING:Du kan melde på ditt barn ved…]]> <![CDATA[

  I uke 33 (14.-16. august) arrangerer Amazon Grimstad FK årets fotballskole. Fotballskolen
  er for jenter, født 2011 til 2017.

  Sted: Kunstgressbanen på Levermyr stadion.

  Fotballskolen starter hver dag kl 10.00 og varer til kl 14.00.
  NB: Oppmøte første dag er kl 09.30 for registrering og inndeling i grupper. Første dag må det også gis
  info om barnet skal hentes eller om det skal gå hjem selv de ulike dagene.

  Innhold
  3 dager med fotball og moro

    * Proft opplegg og gode treninger tilpasset alder
    * Sesjoner med egen keepertrening
    * God lunsj alle dager
    * Utstyrspakke med t-skjorte og ball
    * Frukt

  PRIS
  Kr 1000 per barn.

  INSTRUKTØRER PÅ FOTBALLSKOLEN:
  Instruktørene på fotballskolen vil i hovedsak være spillere fra Amazon Grimstad FK sitt A-lag.

  PÅMELDING:
  Du kan melde på ditt barn ved å benytte skjemaet under. Frist for påmelding er 20.juni (ved stor
  pågang kan påmelding stenges tidligere). Maks 100 deltakere! Blir det fullt, blir man satt på venteliste.
  Obs: Du vil få en bekreftelse i grønt under skjemaet når du trykker på «send».

  Skulle det være ytterligere spørsmål, kontakt klubben på e-post: post@amazonfk.no

    [contact-form-7]
  ]]> 10896
  https://amazonfk.no/forste-tapet-pa-fire-uker/ <![CDATA[Andreas Kristoffer Berge]]> Sun, 28 May 2023 21:43:04 +0000 <![CDATA[Siste Nytt]]> https://amazonfk.no/?p=10932 <![CDATA[Etter årsbeste offensivt, endte det dessverre med tap borte mot et toppet og meget sterkt Avaldsnes 2 søndag. Kampen startet egentlig bra og det er en jevn start, men etter åtte minutter smeller det. Natalie Velde sender ballen i mål fra rundt 20 meters hold. Avaldsnes tar mer over etter scoringen og 22 minutter ut i kampen øker de til 2-0 ved Kristina Svandal. 2-0-scoringen kommer etter mye klabb og babb i feltet, og mens vi ikke får klarrert ballen. I andre halvdel av førsteomgang jevner det seg ut og vi skaper flere gode muligheter, men vi er ikke gode…]]> <![CDATA[

  Etter årsbeste offensivt, endte det dessverre med tap borte mot et toppet og meget sterkt Avaldsnes 2 søndag.

  Kampen startet egentlig bra og det er en jevn start, men etter åtte minutter smeller det. Natalie Velde sender ballen i mål fra rundt 20 meters hold. Avaldsnes tar mer over etter scoringen og 22 minutter ut i kampen øker de til 2-0 ved Kristina Svandal. 2-0-scoringen kommer etter mye klabb og babb i feltet, og mens vi ikke får klarrert ballen.

  I andre halvdel av førsteomgang jevner det seg ut og vi skaper flere gode muligheter, men vi er ikke gode nok foran mål og det står 2-0 til pause.

  Etter hvilen fortsetter det å være en jevn affære på Karmøy. Begge lag skaper sine sjanser og utover endrer vi fra 4-3-3 til 4-4-2 samtidig som vi flytter Kamilla Bruhjell opp på topp. Siste ti satser vi enda mer offensivt når vi legger om til 3-4-3. Da kommer de virkelig store sjansene. Vi har to baller som dansker på streken, samt en heading fra Bruhjell som går like til side for mål.

  Søndagens kamp er årsbeste offensivt av oss og vi skaper flere målsjanser enn på de fem første seriekampene til sammen. Vi kombinerer fint offensivt, samtidig som vi varierer fint mellom korte og lange baller. Samtidig mangler vi dog litt på intensiteten og aggressiviteten defensivt. Noe som resulterte i to enkle scoringer i mot og et 0-2-tap. Det er for øvrig vårt første tap siden tredje serierunde mot Frigg 29. april.

  Avaldsnes stilte for øvrig med hele 9 A-lagsspillere som alle har mellom tre og ni kamper i Toppserien så langt i år, så de stilte sitt absolutt sterkeste lag. I tillegg er et par spillere til fra dagens lag i A-troppen.

  Totalt sett er det en relativt jevnspilt fotballkamp og med tanke på hvor sterkt lag Avaldsnes stilte er det positivt at vi kan skape så mye mot et så bra lag.

  Vi takker Avaldsnes for vertskapet og ikke minst takk for støtten til de tilreisende Amazon-supporterne med Henning Glad i spissen.

  Nå venter Klepp borte i 2.runde i NM allerede på onsdag. Kampstart er klokken 18:00 på Klepp Stadion og kampen kan følges via våre sosiale medier som vanlig. I tillegg sendes kampen direkte på TV2 Play og på Direktesport.

  Mot Klepp blir det for øvrig også en historisk dag. Det blir første gang vi skal spille i gule og blå bortedrakter.

  KAMPFAKTA

  Lagoppstilling:

  Maria Haugen Bueie, Kamilla Bruhjell (K), Kim Dolstra (Ida Livgård Jensen fra 86), Jenni Heng Walaunet, Lise Thomassen Farstad, Ingrid Synnøve Nødland, Selma Nohlqvist-Hansen (Kristina Grøndal fra 46), Mia Rostad Huse (Petrine Strand fra 71, Kaia Wilson fra 79), Emma Pettersen, Julie Lossius, Tuva Hodne

  Ubenyttede reserver: Kristine Strømnes, Emma Sannæs Kristiansen, Elise Anne Morris, Frida Holmøy

  Scoringer:
  1-0: Natalie Velde (8 min)
  2-0: Kristina Svandal (22 min)

  Gule kort Avaldsnes: Susan Ama Duah,
  Gule kort Amazon: Ingen

  Tilskuere: ca. 120

  ]]> 10932
  https://amazonfk.no/tur-til-karmoy-og-avaldsnes/ <![CDATA[Andreas Kristoffer Berge]]> Fri, 26 May 2023 03:55:17 +0000 <![CDATA[Siste Nytt]]> https://amazonfk.no/?p=10890 <![CDATA[Avaldsnes 2 står på den andre banehalvdelen søndag. Det er klart for den syvende serierunden og turen går denne gang til Avaldsnes. Laget med røde og hvite striper har etablert seg i Toppserien med sitt A-lag og har blant annet tre sølv og ett gull under beltet de siste åtte årene. I tillegg har laget tapt én cupfinale, samt vunnet cupgull én gang. Rekruttlaget deres på sin side har spilt i Norges tøffeste 2.divisjonsavdeling i en årrekke. Avdelingen med Rogaland, Sogn og Hordaland har i alle år blitt sett på som Norges tøffeste avdeling, og etter spissingen til to avdelinger…]]> <![CDATA[

  Avaldsnes 2 står på den andre banehalvdelen søndag.

  Det er klart for den syvende serierunden og turen går denne gang til Avaldsnes. Laget med røde og hvite striper har etablert seg i Toppserien med sitt A-lag og har blant annet tre sølv og ett gull under beltet de siste åtte årene. I tillegg har laget tapt én cupfinale, samt vunnet cupgull én gang.

  Rekruttlaget deres på sin side har spilt i Norges tøffeste 2.divisjonsavdeling i en årrekke. Avdelingen med Rogaland, Sogn og Hordaland har i alle år blitt sett på som Norges tøffeste avdeling, og etter spissingen til to avdelinger fordelt på hele Norge, har klubben blitt værende i det som blir sett på som den klart tøffeste avdelingen sportslig sett.

  Laget består av en god gjeng med fremadstormende fotballspillere fra lokalfotballen på Karmøy og Haugalandet. I tillegg bruker de ofte spillere ned fra A-laget. Et par nøkkelspillere som har blitt brukt ned denne sesongen er Natalie Velde (spiss), Sandra Østenstad (sentral midt), Ingrid Lovise Jåstad (sentral midt), Ida Natvik (angrep) og Viktoria Sørensen (Angrep). Det i tillegg til Ingvild Hansen Høvring (midtstopper), som blant annet var 1.divisjons absolutt beste spillere for Åsane i 2021-sesongen. Dette for å kun nevne noen av de som også spiller en litt i Toppserien.

  Det er med andre ord et meget sterkt Avaldsnes-lag vi møter søndag. Spesielt denne helgen har de alle muligheter. Avaldsnes sitt Toppserielag spiller hjemmekamp mot Åsane lørdag, og rekruttlaget kan således ta med seg en god del A-spillere til søndagens kamp. Spesielt siden dette er en kamp uten reise for begge lagene deres, gjør det at de kan disponere relativt fritt.

  Vi ser likevel gode muligheter for å kunne ta med oss et godt resultat hjem. Vi kommer fra en god treningsuke etter forrige seriekamp hvor vi var skuffet over 1-1 hjemme mot Herd. Samtidig har vi ikke tapt på tre strake kamper da vi har klart å lukke igjen bedre defensivt. Nå håper vi å kunne jakte vår fjerde kamp uten tap, samtidig som vi går for vår tredje seier på de siste fire kampene.

  For Avaldsnes sin del har sesongstarten også vært litt opp og ned. Laget står med syv poeng på seks kamper etter tre seire og tre tap. Sist ble det en 5-1-seier borte mot Tynset, mens forrige hjemmekamp tapte de 1-4 for Viking.

  Troppen er skadefri og vi har nå en hard intern konkurranse om å få starte kamper. Det at vi har fått stor konkurranse i gruppa virker å kunne bidra til at jentene viser seg litt ekstra frem, og vi håper det slår positivt ut også i søndagens kamp.

  Kampstart er klokken 15:00 på Avaldsnes idrettspark. Kampen streames ikke, men kan følges på våre sosiale medier underveis.

  ]]> 10890
  https://amazonfk.no/ubeseiret-pa-vare-siste-tre-kamper/ <![CDATA[Andreas Kristoffer Berge]]> Sat, 20 May 2023 19:41:30 +0000 <![CDATA[Siste Nytt]]> https://amazonfk.no/?p=10817 <![CDATA[Vi er ikke fornøyd med ett poeng i dag, men måtte nøye oss med det, etter to flotte seire. Vi er fremdeles ubeseiret i mai, det er tre poeng opp til sjetteplass, samt at vi har en kamp mindre spilt enn de fleste lagene i en vanvittig jevn serie. Ellers har vi unnagjort tøffe kamper mot Viking og Molde, og det blir spennende å se tabellen halvspilt den 14.august, da alle lagene har spilt mot hverandre en gang. Kampen i dag er tam fra begge lag, selv om vi har momentum og styrer matchen på et slags vis. Offensivt gjør…]]> <![CDATA[

  Vi er ikke fornøyd med ett poeng i dag, men måtte nøye oss med det, etter to flotte seire.

  Vi er fremdeles ubeseiret i mai, det er tre poeng opp til sjetteplass, samt at vi har en kamp mindre spilt enn de fleste lagene i en vanvittig jevn serie. Ellers har vi unnagjort tøffe kamper mot Viking og Molde, og det blir spennende å se tabellen halvspilt den 14.august, da alle lagene har spilt mot hverandre en gang.

  Kampen i dag er tam fra begge lag, selv om vi har momentum og styrer matchen på et slags vis.

  Offensivt gjør vi enormt mye rart med ball. Slår kort når vi bør slå langt, slår langt når vi bør slå kort. Taktisk- og teknisk offensivt er det en svak prestasjon av oss. Så ærlig må vi være.

  Defensivt har vi nesten ikke sluppet til målsjanser i de to siste kampene. I dag har vel Herd for eksempel kun en corner og ett frispark (som de riktignok scorer på og er eneste skuddet deres på mål), men ellers null målsjanser. Det må vi ta med oss. Vi har kontroll bakover.

  Det høye presset i 90 minutter er til tider okei, men gjenvinningen, ettertrykket og andreballer vinnes ikke. Det gjør at det skikkelige trøkket og de største målsjansene uteblir. Ellers får vi et feil annulert mål som burde gitt oss 2-1 på slutten. Ballen er inne og dytten som dommer blåser på er selvfølgelig etter at ballen er over streken, noe vi trodde alle kunne se. I tillegg viser video at Herd burde hatt rødt kort da Kamilla Bruhjell rives ned alene med keeper 15 minutter før slutt.

  Vi burde allikevel prestert mye bedre selv, og det er hovedgrunnen til at det ikke blir seier. Allikevel er det så opplagte og helt kampavgjørende avgjørelser går i mot oss. Vi liker ikke nevne det, men vi synes begge de avgjørelsene er såpass «grove» og på stillingen 1-1. Det blir feil å ikke nevne de et kampreferat.

  Nå ser vi frem til Karmøy-tur neste helg da Avaldsnes venter. Der ønsker vi å fortsette trenden som ubeseiret i mai. Vi takker alle for oppmøte i solskinnet på Levermyr lørdag.

  ]]> 10817