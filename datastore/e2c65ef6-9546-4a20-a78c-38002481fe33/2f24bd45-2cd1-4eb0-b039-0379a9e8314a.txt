  https://amazonfk.no/kapteinen-reddet-poeng-pa-overtid-etter-stor-dominans/ <![CDATA[Andreas Kristoffer Berge]]> Sun, 02 Jul 2023 18:44:59 +0000 <![CDATA[Siste Nytt]]> https://amazonfk.no/?p=11291 <![CDATA[16-2 i målsjanser og spill mot et mål da vi spilte 1-1 og følte oss «ranet» for seieren hjemme mot Haugesund søndag. Det var helt utrolig at vi ikke tok alle tre poengene mot Haugesund søndag. Det var stort sett spill mot et mål og vi som trenerteam har aldri opplevd et større poengran. Sjanser i fleng og journalistene tilstede rapporterte om 16-2 i sjansestatistikken når vi pratet med de etterpå. Vi trykker Haugesund godt ned i banen og varier fint mellom korte og lange baller. Kun en god Synne Danielsen i Haugesund-målet sørget for at det sto 0-0 til…]]> <![CDATA[

  16-2 i målsjanser og spill mot et mål da vi spilte 1-1 og følte oss «ranet» for seieren hjemme mot Haugesund søndag.

  Det var helt utrolig at vi ikke tok alle tre poengene mot Haugesund søndag. Det var stort sett spill mot et mål og vi som trenerteam har aldri opplevd et større poengran. Sjanser i fleng og journalistene tilstede rapporterte om 16-2 i sjansestatistikken når vi pratet med de etterpå.

  Vi trykker Haugesund godt ned i banen og varier fint mellom korte og lange baller. Kun en god Synne Danielsen i Haugesund-målet sørget for at det sto 0-0 til pause. Etter hvilen fortsetter det i samme spor, men så glipper det opp defensivt. Haugesund kommer på en ekstremt bra overgang og til slutt får de ballen i mål på et skudd fra distanse som går via en forsvarsspiller. Etter scoringen flyttet vi opp og skapte sjanse på sjanse, men Haugesund holdt unna frem til overtiden.

  Julie Lossius gjør en kjempejobb da hun kommer seg fri på høyresiden og får lagt inn. Der blir Emma Pettersen først klipt overende bakfra og burde vel hatt straffe og på grensen til rødt kort på forsvareren der. Etter den situasjonen spretter ballen opp i hånden på Kim Polstra, før Kamilla Bruhjell til slutt får kranglet ballen i mål. Et merkelig mål der vi først snytes for straffe før det fort kunne vært en hands. Uansett står scoringen og den teller like mye.

  (Referatet fortsetter under bildet)

  Vi får en mulighet etter det og, men dessverre ebbet det ut med 1-1 på Levermyr søndag.

  – Hadde det blitt bare ett tilleggsminutt til, tror jeg det kunne ha blitt seier. Jentene hadde virkelig fortjent tre poeng i dag, men ett poeng er bedre enn ingen poeng, sier kaptein Kamilla Bruhjell til Grimstad Adressetidende etter kampen.

  – Laget har blitt bedre og bedre utover i sesongen, men vi er av og til for dårlige i boksen. Det scores for lite. Jentene står på i alle dueller, så det er slik sett gøy å se at laget stadig har framgang, sier hovedtrener Leif Tsolis til lokalavisen.

  Med det har Amazon nå gått fem strake hjemmekamper uten tap. Fortet vårt på Levermyr håper vi å beholde også utover høsten, samtidig som vi håper på å hekte på seire på bortebane.

  Stor takk til de involverte

  Vi takker Haugesund for kampen og ønsker de lykke til videre. Vi takker også for støtten fra tribunen, samt ikke minst for ny god kamp av hoveddommer Maren Nilsen. Hun er en av de beste dommerene vi har hatt og sett i 2.divisjon.

  I tillegg må vi rette en stor takk til Jerv som i pausen hjalp oss med live-analyse fra 1.omgang. Dette er noe vi setter stor pris på og det var til stor hjelp.

  Bildegalleri fra kampen kommer mandag, men dere kan se de første bildene hos Sportskollektivet HER (kreves abonnement).

  Les også Grimstad Adressetidende sin sak HER (Kreves abonnement)

  Sommerpause

  Med det tar vi sommerpause på ellevteplass med elleve poeng.

  Vi er godt fornøyd med hvordan jentene responderte og i dag var vi tilbake der vi skal være. Hvor langt vi har kommet på de 6 ukene vi har hatt full stall er enorm. Selv om det ikke alltid har resultert i poeng har jentene imponert oss på hvilke steg de har tatt.

  Nå venter en fortjent tre uker lang ferie før vi starter opp igjen 25. juli. Da venter det tre uker oppkjøring med blant annet to treningskamper (en hjemme og en borte). Vi kommer tilbake med tidspunkt for treningskampene når de blir fastsatt.

  Neste seriekamp er for øvrig borte mot Tynset lørdag 12. august, mens første hjemmekamp etter ferien er søndag 20. august mot Bryne. Tidspunkt er ikke bekreftet ennå, men hold av datoen allerede nå.

  Kampfakta følger under bildet

  Lagoppstilling:

  Maria Haugen Bueie, Kamilla Bruhjell (K), Kim Dolstra, Jenni Heng Walaunet, Elise Anne Morris, Selma Nohlqvist-Hansen, Emma Pettersen, Lise Thomassen Farstad, Ingrid Synnøve Nødland, Julie Lossius, Tuva Hodne

  Ubenyttede reserver: Kristine Strømnes, Frida Holmøy, Ida Livgård Jensen

  Scoringer:
  0-1: Benedikthe Celine Hartvigsen (74 min)
  1-1: Kamilla Bruhjell (Kim Dolstra, Emma Pettersen, Julie Lossius) (90+3 min)

  Gule kort Amazon: Elise Morris
  Gule kort Haugesund: Victoria Tangen og Synne Danielsen

  Tilskuere: 90

  ]]> 11291
  https://amazonfk.no/siste-hjemmekamp-i-varsesongen/ <![CDATA[Andreas Kristoffer Berge]]> Sun, 02 Jul 2023 08:05:50 +0000 <![CDATA[Siste Nytt]]> https://amazonfk.no/?p=11289 <![CDATA[Møter Haugesund på Levermyr søndag klokken 13:00. Haugesund ligger på en sjetteplass på tabellen med sine 15 poeng og er med det fem poeng foran Amazon Grimstad. Laget har hatt en tøff periode i det siste med fire kamper uten seier. 0-3 mot Molde, 1-1 mot Avaldsnes 2, 0-0 mot Frigg og 1-1 mot Arendal er lagets siste fire kamper. For vår del har det blitt to strake tap mot henholdsvis Sogndal (2-0) og Bryne (3-2). Hjemme på Levermyr derimot har vi vært solide og ikke tapt siden første kampen vår hjemme mot Viking. Etter det forsmedelige overtidstapet mot Viking…]]> <![CDATA[

  Møter Haugesund på Levermyr søndag klokken 13:00.

  Haugesund ligger på en sjetteplass på tabellen med sine 15 poeng og er med det fem poeng foran Amazon Grimstad. Laget har hatt en tøff periode i det siste med fire kamper uten seier. 0-3 mot Molde, 1-1 mot Avaldsnes 2, 0-0 mot Frigg og 1-1 mot Arendal er lagets siste fire kamper.

  For vår del har det blitt to strake tap mot henholdsvis Sogndal (2-0) og Bryne (3-2). Hjemme på Levermyr derimot har vi vært solide og ikke tapt siden første kampen vår hjemme mot Viking. Etter det forsmedelige overtidstapet mot Viking har vi gått fire kamper hjemme uten tap. Det fordelt på tre seire og én uavgjort. Det gir oss en tiendeplass på tabellen før den siste runden før sommeren. Med seier kan vi likevel hekte oss på i kampen om øvre halvdel.

  Møt opp på Levermyr søndag klokken 13:00 for å støtte jentene i kampen om tre nye poeng.

  Om du mot formodning ikke kan møte opp, så oppdaterer vi kampen på Facebook og Instagram stories.

  ]]> 11289
  https://amazonfk.no/fortjent-tap-mot-sogndal/ <![CDATA[Andreas Kristoffer Berge]]> Sun, 02 Jul 2023 07:46:49 +0000 <![CDATA[Siste Nytt]]> https://amazonfk.no/?p=11286 <![CDATA[Sogndal var best i det meste da det vi tapte på Fosshaugane Campus onsdag. Vertene startet kampen best og får en tidlig scoring på en glimmrende utført kontring kun et par minutter ut i kampen. Utover førsteomgangen er det jevnt. Dessverre kommer vi ikke nærmere enn en heading i tverrliggeren og Sogndal går til pause på 1-0. Etter hvilen får vi nok en gang en dårlig start da Sogndal setter inn 2-0 på en retur. Etter å ha sett videobildene skulle det nok vært annullert for en offisde, men vanskelig for dommer å se den. Begge lag har sine sjanser…]]> <![CDATA[

  Sogndal var best i det meste da det vi tapte på Fosshaugane Campus onsdag.

  Vertene startet kampen best og får en tidlig scoring på en glimmrende utført kontring kun et par minutter ut i kampen. Utover førsteomgangen er det jevnt. Dessverre kommer vi ikke nærmere enn en heading i tverrliggeren og Sogndal går til pause på 1-0.

  Etter hvilen får vi nok en gang en dårlig start da Sogndal setter inn 2-0 på en retur. Etter å ha sett videobildene skulle det nok vært annullert for en offisde, men vanskelig for dommer å se den. Begge lag har sine sjanser utover omgangen, men vi klarer ikke å sette ballen i mål. Dermed ender det med en 2-0-seier til Sogndal.

  Sogndal vinner til slutt fullt fortjent. De er bedre enn oss i alle faser av spillet. De er best taktisk, teknisk og fysisk i dag, de løper mer enn oss, trykker til hardere i duellspillet og vinner dermed mest dueller. Sogndal kommer til å ta jevnt og trutt med poeng fremover. For vår del må vi glemme kampen og komme tilbake på nivået vi har vist de siste kampene, for mot Sogndal presterte vi et stykke unna det vi vet vi kan dessverre.

  Neste kamp er allerede søndag hjemme mot Haugesund i det som er siste kamp før sommerpausen. Kampstart er kl. 13:00 hjemme på Levermyr.

  Lagoppstilling:

  Maria Haugen Bueie, Kamilla Bruhjell (K), Kim Dolstra, Jenni Heng Walaunet, Elise Anne Morris, Selma Nohlqvist-Hansen, Emma Pettersen (Selma Lovise Nohlqvist-Hansen fra 73. min), Kaia Wilson (Mia Rostad Huse fra 46. min), Lise Thomassen Farstad, Ingrid Synnøve Nødland, Julie Lossius, Tuva Hodne

  Ubenyttede reserver: Kristine Strømnes, Frida Holmøy, Ida Livgård Jensen

  Scoringer:
  1-0: Emma Sæbø (3 min)
  2-0: Anna Grindhaug (54 min)

  Gule kort Sogndal: Ingen
  Gule kort Amazon: Ingen

  Tilskuere: 180

  ]]> 11286
  https://amazonfk.no/hengekamp-mot-sogndal/ <![CDATA[Andreas Kristoffer Berge]]> Wed, 28 Jun 2023 10:16:50 +0000 <![CDATA[Siste Nytt]]> https://amazonfk.no/?p=11249 <![CDATA[Onsdag møter vi Sogndal til den utsatte 5. runde-kampen. Sogndal tok i fjor over 2.divisjonsplassen til Kaupanger. Kaupanger har tidligere spilt i 1.divisjon, men har vært flere år i 2.divisjon i den vestlige avdelingen. I fjor da Sogndal tok over plassen sendte de ønske om å komme i en avdeling på Østlandet. Det med suksess da de i fjor endt på en imponerende andreplass i sin avdeling, kun slått av Grei som rykket opp. Sogndal ligger på nest sist plass i serien med seks poeng, men har to kamper tilgode på de andre, da de har utsatt kamp mot både…]]> <![CDATA[

  Onsdag møter vi Sogndal til den utsatte 5. runde-kampen.

  Sogndal tok i fjor over 2.divisjonsplassen til Kaupanger. Kaupanger har tidligere spilt i 1.divisjon, men har vært flere år i 2.divisjon i den vestlige avdelingen. I fjor da Sogndal tok over plassen sendte de ønske om å komme i en avdeling på Østlandet. Det med suksess da de i fjor endt på en imponerende andreplass i sin avdeling, kun slått av Grei som rykket opp.

  Sogndal ligger på nest sist plass i serien med seks poeng, men har to kamper tilgode på de andre, da de har utsatt kamp mot både oss og Molde. Laget har spilt syv kamper uten seier (seks i serien, pluss en i cupen), men har stort sett kun tapt med et mål eller spilt uavgjort. 2-1-seier hjemme mot Tynset er lagets eneste seier i serien denne sesongen. Sogndal har 8-13 i målforskjell og er laget som har scoret færrest mål i serien, men de er også et av lagene med færrest baklengs.

  Vi på vår side kommer fra et knepet 2-3-tap for Bryne på bortebane, mens vi vant 1-0 hjemme mot Arendal kampen før. Vi ligger med det på 10. plass med ti poeng.

  Onsdagens kamp mot Sogndal er siste bortekamp før sommerpausen, men allerede søndag venter ny kamp hjemme på Levermyr.

  Kampstart er onsdag 28. juni klokken 13:00. Kampn streames ikke, men kampen oppdateres som vanlig på våre sosiale medier.

  ]]> 11249
  https://amazonfk.no/bryne-var-best-i-det-viktigste/ <![CDATA[Andreas Kristoffer Berge]]> Sun, 25 Jun 2023 22:59:11 +0000 <![CDATA[Siste Nytt]]> https://amazonfk.no/?p=11240 <![CDATA[Vi styrte det meste av banespillet, men vi var dårligere enn Bryne i det viktigste i fotball, nemlig å score flest mål. Kampen startet på verst mulige måte da Bryne satt inn en tidlig 1-0-ledelse. Etter scoringen var det spill mot et mål resten av førsteomgange. Mens vi bommet på våre muligheter, scoret Bryne på sin eneste målsjanse og ledet 1-0 til pause. Etter hvilen utlignet Emma Pettersen på en godt slått corner fra Ingrid Nødland og det var 1-1 på Jæren. Like etter fikk dog Bryne et frispark på 17 meters hold. Frisparket satt de direkte i mål og…]]> <![CDATA[

  Vi styrte det meste av banespillet, men vi var dårligere enn Bryne i det viktigste i fotball, nemlig å score flest mål.

  Kampen startet på verst mulige måte da Bryne satt inn en tidlig 1-0-ledelse. Etter scoringen var det spill mot et mål resten av førsteomgange. Mens vi bommet på våre muligheter, scoret Bryne på sin eneste målsjanse og ledet 1-0 til pause.

  Etter hvilen utlignet Emma Pettersen på en godt slått corner fra Ingrid Nødland og det var 1-1 på Jæren.

  Like etter fikk dog Bryne et frispark på 17 meters hold. Frisparket satt de direkte i mål og ny Bryne-ledelse. Minuttet senere fikk vi en ny dødball og nok en gang slo Nødland et godt innlegg. Til slutt var det Elise Morris som sørget for 2-2-scoringen og balanse i regnskapet.

  Etter scoringen bølger det frem og tilbake, men samtidig føles det ut som vi har god kontroll bakover. Fem minutter før slutt smalt det derimot. Bryne kontret og alene med keeper satt de 3-2-scoringen og sikret seiere med sin tredje scoring på tre sjanser.

  Vi gratulerer Bryne med seieren og ønsker de lykke til videre. Vi må også si oss meget fornøyd med kanskje det som til nå har vært årets beste dommer. Brage Martin Norbakken fra Sandved IL og hans assistenter dømte en meget god kamp og begge lag var storfornøyd med både dommerens linje og deres avgjørelser ute på kunstgresset på Bryne.

  Se bildegalleri fra kampen på vår Facebookside

  Neste mulighet for å ta en ny seier er for øvrig allerede onsdag. Da møter vi Sogndal på bortebane.

  Lagoppstilling:

  Maria Haugen Bueie, Kamilla Bruhjell (K), Kim Dolstra (Ida Livgård Jensen fra 87. min), Jenni Heng Walaunet, Elise Anne Morris, Selma Nohlqvist-Hansen, Emma Pettersen, Kaia Wilson (Selma Lovise Nohlqvist-Hansen fra 81. min), Lise Thomassen Farstad, Ingrid Synnøve Nødland, Julie Lossius, Tuva Hodne

  Ubenyttede reserver: Kristine Strømnes, Frida Holmøy, Inger Sophie Aasheim, Emma Sannæs Kristiansen

  Scoringer:
  1-0: Karina Fløysvik Hæåk (7 min)
  1-1: Emma Pettersen (Ingrid Nødland) (56 min)
  2-1: Hæåk (61 min)
  2-2: Elise Anne Morris (Ingrid Nødland) (65 min)
  3-2: Marthe Christine Johannessen (87 min)

  Gule kort Bryne: Ingen
  Gule kort Amazon: Ingrid Nødland

  Tilskuere: 40

  ]]> 11240
  https://amazonfk.no/norges-storste-leketoysbutikk-sponser-amazon-grimstad-fk/ <![CDATA[Amazon FK]]> Sun, 25 Jun 2023 22:26:09 +0000 <![CDATA[Siste Nytt]]> https://amazonfk.no/?p=11237 <![CDATA[Vi er stolte over å kunne presentere vår sponsor i Lekekassen. Lekekassen jobber daglig for å ha de laveste prisene i Norge og har i tillegg PrisMatch på alle varer som en ekstra trygghet for sine kunder. Prisforskjellene er veldig store på leker i Norge og Lekekassen utfordrer sine kunder til å sjekke priser før de handler. Det er en grunn til at Lekekassens kundemasse vokser raskest i landet. Severin Baugstø Hanssen i Lekekassen uttaler til Amazon Grimstad FK sine hjemmesider; «Vi i Lekekassen er stolt sponsor av Amazon Grimstad FK, og heier på den jobben som gjøres i klubben…]]> <![CDATA[

  Vi er stolte over å kunne presentere vår sponsor i Lekekassen.

  Lekekassen jobber daglig for å ha de laveste prisene i Norge og har i tillegg PrisMatch på alle varer som en ekstra trygghet for sine kunder. Prisforskjellene er veldig store på leker i Norge og Lekekassen utfordrer sine kunder til å sjekke priser før de handler. Det er en grunn til at Lekekassens kundemasse vokser raskest i landet.

  Severin Baugstø Hanssen i Lekekassen uttaler til Amazon Grimstad FK sine hjemmesider; «Vi i Lekekassen er stolt sponsor av Amazon Grimstad FK, og heier på den jobben som gjøres i klubben for at også jenter i alle aldre skal få spille fotball i Grimstad! Heia Amazon!»

  Leder for Barne- og Ungdomsavdelingen i Amazon Grimstad, Nicklas Berglund, er kollega med Severin. «Jeg er stolt av å jobbe i et selskap som er med og bidrar til at barn og unge kan få realisere sine drømmer på fotballbanen» uttaler Berglund.

  Amazon Grimstad FK oppfordrer alle til å handle leker fra Lekekassen sin nettbutikk: https://lekekassen.no/

  ]]> 11237
  https://amazonfk.no/brodrene-jakobsen-heier-pa-amazon-grimstad-fk/ <![CDATA[Amazon FK]]> Sun, 25 Jun 2023 22:22:19 +0000 <![CDATA[Siste Nytt]]> https://amazonfk.no/?p=11234 <![CDATA[Vår trofaste sponsor Brødrene Jakobsen er med oss videre i 2023! Brødrene Jakobsen er en malermesterbedrift som er spesialister på innvendig og utvendig malerarbeid, samt rehabilitering av fasader. De har 50 års erfaring i bransjen, gode referanser og mange fornøyde kunder. Brødrene Jakobsen påtar seg også oppdrag innen tepper, belegg og parkett. Amazon Grimstad FK oppfordrer alle som går med bygge- eller oppussingsplaner om å kontakte Brødrene Jakobsen for en uforpliktende prat! Besøk deres hjemmesider på https://www.jakobsen.no/]]> <![CDATA[

  Vår trofaste sponsor Brødrene Jakobsen er med oss videre i 2023!

  Brødrene Jakobsen er en malermesterbedrift som er spesialister på innvendig og utvendig malerarbeid, samt rehabilitering av fasader. De har 50 års erfaring i bransjen, gode referanser og mange fornøyde kunder. Brødrene Jakobsen påtar seg også oppdrag innen tepper, belegg og parkett.

  Amazon Grimstad FK oppfordrer alle som går med bygge- eller oppussingsplaner om å kontakte Brødrene Jakobsen for en uforpliktende prat!

  Besøk deres hjemmesider på https://www.jakobsen.no/

  ]]> 11234
  https://amazonfk.no/mot-en-av-vare-fantastiske-sponsorer-lagerseksjoner/ <![CDATA[Amazon FK]]> Sun, 25 Jun 2023 22:15:25 +0000 <![CDATA[Siste Nytt]]> https://amazonfk.no/?p=11230 <![CDATA[Vi er stolte over å presentere vår sponsor Lagerseksjoner! Konseptet til Lagerseksjoner går enkelt forklart ut på å bygge, seksjonere og selge selveierlagre i modulbaserte, standardiserte lagerbygg. Byggene organiseres som sameier hvor kjøperne eier hver sin seksjon. Høy kvalitet og rett pris er et grunnleggende prinsipp. Selskapet ledes av Torjus Stalleland og uttalte følgende da han besøkte Levermyr – Vi som jobber i Lagerseksjoner har et hjerte for Grimstad og ønsker å støtte den lokale idretten. Arbeidet som gjøres i Amazon er veldig bra og da er det ekstra moro å være med som sponsor. – Amazon Grimstad FK er…]]> <![CDATA[

  Vi er stolte over å presentere vår sponsor Lagerseksjoner!

  Konseptet til Lagerseksjoner går enkelt forklart ut på å bygge, seksjonere og selge selveierlagre i modulbaserte, standardiserte lagerbygg. Byggene organiseres som sameier hvor kjøperne eier hver sin seksjon. Høy kvalitet og rett pris er et grunnleggende prinsipp.

  Selskapet ledes av Torjus Stalleland og uttalte følgende da han besøkte Levermyr

  – Vi som jobber i Lagerseksjoner har et hjerte for Grimstad og ønsker å støtte den lokale idretten. Arbeidet som gjøres i Amazon er veldig bra og da er det ekstra moro å være med som sponsor.

  – Amazon Grimstad FK er avhengige av støtte fra det lokale næringslivet om vi skal klare å opprettholde et kvalitetstilbud til jenter som vil spille fotball i Grimstad og vi er veldig glade for at Lagerseksjoner er med oss på reisen, uttaler styreleder i Amazon Grimstad FK, Kai Arne Halvorsen.

  – Det er spennende med kvinnefotball og viktig for oss å være en del av den positive utviklingen til klubben og idretten generelt, avslutter Stalleland.

  Besøk Lagerseksjoner sin hjemmeside: https://lagerseksjoner.no/

  ]]> 11230
  https://amazonfk.no/bryne-venter-til-dyst/ <![CDATA[Andreas Kristoffer Berge]]> Fri, 23 Jun 2023 09:31:28 +0000 <![CDATA[Siste Nytt]]> https://amazonfk.no/?p=11225 <![CDATA[Vi reiser til Jæren i jakten på tre nye poeng lørdag klokken 14:00. Det er Bryne som står på motsatt side når vi jakter vår første trepoenger på bortebane denne sesongen. Bryne har vært et topplag i 2.divisjon i en årrekke og har utviklet flere toppspillere som i dag spiller ute i Europa. De har vært stabile over tid og det samme ser vi i år. De ligger per nå på en tredjeplass på tabellen med sine 18 poeng. Laget er også ubeseiret hjemme og har nå spilt syv seriekamper på rad uten tap. Samtidig har de ikke for vane…]]> <![CDATA[

  Vi reiser til Jæren i jakten på tre nye poeng lørdag klokken 14:00.

  Det er Bryne som står på motsatt side når vi jakter vår første trepoenger på bortebane denne sesongen.

  Bryne har vært et topplag i 2.divisjon i en årrekke og har utviklet flere toppspillere som i dag spiller ute i Europa. De har vært stabile over tid og det samme ser vi i år. De ligger per nå på en tredjeplass på tabellen med sine 18 poeng. Laget er også ubeseiret hjemme og har nå spilt syv seriekamper på rad uten tap. Samtidig har de ikke for vane å spille målrike kamper. De tre siste oppgjørene har endt med 1-1 hjemme mot Sogndal, 0-0 borte mot Herd og 1-0-seier borte mot Tynset.

  Vi på vår side er på en oppadgående kurve. Vi spiller bedre og bedre både offensivt og defensivt og har meget gode treningsuker. Vi ligger per nå på en tiendeplass med ti poeng, men med seier vil vi hekte oss på i kampen om en plass på øvre halvdel av tabellen.

  Siste kampene våre har nemlig endt med 4-0-seier hjemme mot RBK 2, 1-2-tap borte mot Tiller og 1-0-seier hjemme mot Arendal. Den førsteomgangen vi hadde mot Arendal var årsbeste og vi håper å kunne bygge videre på den gode prestasjonen inn mot morgendagens kamp.

  Kampen streames dessverre ikke, men oppdateres som vanlig på våre sosiale medier. Kampstart er lørdag 24. juni klokken 14:00.

  ]]> 11225
  https://amazonfk.no/arets-forste-talentsamling/ <![CDATA[Andreas Kristoffer Berge]]> Tue, 20 Jun 2023 08:49:36 +0000 <![CDATA[Siste Nytt]]> https://amazonfk.no/?p=11188 <![CDATA[Mandag holdt Amazon Grimstad den første talentsamlingen i det som er starten på en ny spillerutviklingsarena for de yngre jentene på veien til A-laget i klubben. Talentsamlingene er en arena for de beste spillerne på J13, J15 og J17-lagene til Amazon Grimstad og Imås. Disse var invitert inn til trening der hovedtrener Leif Tsolis, hans to assistenttrenere i Martin Ek Åsheim og Andreas Kristoffer Berge, samt A-lagskeeper Kristine Strømnes la til rette for en god økt og la opp økta med samme detaljer og øvelser med inspirasjon fra toppfotballen både i Norge og Spania. Det nye prosjektet for jentefotballen i…]]> <![CDATA[

  Mandag holdt Amazon Grimstad den første talentsamlingen i det som er starten på en ny spillerutviklingsarena for de yngre jentene på veien til A-laget i klubben.

  Talentsamlingene er en arena for de beste spillerne på J13, J15 og J17-lagene til Amazon Grimstad og Imås. Disse var invitert inn til trening der hovedtrener Leif Tsolis, hans to assistenttrenere i Martin Ek Åsheim og Andreas Kristoffer Berge, samt A-lagskeeper Kristine Strømnes la til rette for en god økt og la opp økta med samme detaljer og øvelser med inspirasjon fra toppfotballen både i Norge og Spania.

  Det nye prosjektet for jentefotballen i Amazon Grimstad er et nytt og viktig ledd for å utvikle toppspillere til A-laget på sikt. De som viser de riktige treningsholdningene og viser at de har nivået inne, vil videre kunne få tilbud om hospitering opp på A-laget.

  Dette grepet er et langvarig prosjekt som gjøres blant annet for å minske gapet mellom J17 og A-laget, slik at vi som klubb kan utvikle lokale spillere opp gjennom egen klubb og dermed få en enda større lokal forankring i Grimstad og omegn på sikt.

  Slik blir dermed den nye Amazon-stigen:

    * Barnefotball (6-12 år)
    * J13, J15, J17
    * Talentsamlinger (13-17 år)
    * Hospitering med A-laget
    * A-laget

  Godt fornøyd med den første samlingen

  Denne satsingsgruppen består av 22 utespillere og fire keepere per dags dato, men gruppa er dynamisk og spillere kan bli tatt inn og ut av denne gruppa.

  – På sikt ser vi for oss en gruppe på 18 utespillere og to keepere, men antall er ikke det viktigste og kvalitet går foran. Det viktigste for oss er at spillerne som er med i denne gruppa er med på alle treninger i eget lag, og at de samtidig prioriterer disse talentsamlingene foran det meste annet i livet, sier hovedtrener Leif Tsolis.

  Dagens samling startet først med et informasjonsmøte for både spillerne, foreldre og trenere, før vi hadde en god kvalitetstrening på kunstgresset på Levermyr.

  – Vi har fokus på å ha kvalitetstreninger med jentene, og vi er veldig godt fornøyd med den første samlingen. Jentene var veldig lærevillige og hørte godt etter. De tok øvelsene raskt og presterte meget bra med godt fokus, enorm innsats og god konsentrasjon hele veien, sier Tsolis.

  Gjennom sensommeren og høsten vil det bli flere samlinger for jentene. Det vil da bli både foredrag om viktige temaer for å lykkes som fotballspiller, samt gode treningsøkter for jentene der de får en profesjonell ramme og får kjenne på hvordan det er å satse på fotballen i større grad.

  – Vi gleder oss allerede til neste gang og det er mange jenter her med godt potensiale til å lykkes i fremtiden. Vi ser at det gror godt i ungdomsavdelingen, men det handler nå om å gi de som vil et ekstra tilbud for å kunne ta stegene videre, sier Tsolis.

  ]]> 11188