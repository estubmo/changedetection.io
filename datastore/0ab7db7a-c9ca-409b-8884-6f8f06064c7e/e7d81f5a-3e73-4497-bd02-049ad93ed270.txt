  https://kolbotnkvinnefotball.no/toppfotball/en-stralende-omgang-og-fem-effektive-minutter-var-nok-til-3-poeng/ <![CDATA[VV]]> Sun, 28 May 2023 17:17:08 +0000 <![CDATA[Toppfotball]]> https://kolbotnkvinnefotball.no/?p=5235 <![CDATA[

  Flotte Aka arena badet i sol, vanningsanlegget hadde gjort jobben sin, og 708 tilskuere hadde tatt turen. Alle forhold lå til rette for en fin fotballkamp. Hønefoss hadde arrangert fotballdag for unge og lovende spillere i området, og samtlige fylte opp tribunen og skapte god stemning i gårsdagens serierunde. I inngangen til kampen fokuserte vi... Read More [...]Les mer

  Artikkelen En strålende omgang, og fem effektive minutter var nok til 3 poeng ble først publisert på Kolbotn Kvinner.

  ]]> <![CDATA[

  Flotte Aka arena badet i sol, vanningsanlegget hadde gjort jobben sin, og 708 tilskuere hadde tatt turen. Alle forhold lå til rette for en fin fotballkamp.

  Hønefoss hadde arrangert fotballdag for unge og lovende spillere i området, og samtlige fylte opp tribunen og skapte god stemning i gårsdagens serierunde. I inngangen til kampen fokuserte vi mye på vår eget spill, og vi hadde følelsen av at dette kunne være en kamp hvor vi kom til å styre store deler av spillet. Slik ble kampbildet i store dele av første omgang, men vi sleit med presisjonen i det offensive spillet, samtidig som det hele ble litt for omstendelig. Presset funket ikke slik vi hadde håpet, og vi sleit med å løpe nok, noe som ble veldig tydelig på en stor og flott kunstgressbane! Noen små justeringer måtte til underveis, uten at det ga noe umiddelbar gevinst. Vi skaper noen farligheter, og har Martine alene med keeper, men Lægreid i Hønefoss målet redder den mesterlig. Hjemmelaget kommer til en farlighet etter bare 7 minutter, men annet enn det er det ikke så mye å skrive hjem om etter de første 45.

  I pausen går praten i stor grad om å fortsette, men øke presisjonen og den kollektive forflytningsevnen. De siste 45 minuttene blir preget av mye ballinnehav og stor forskjell i alle mulige statistikker. Vi dominerer banespillet, og slipper til svært lite. Hønefoss kommer til et innlegg som Selma plukker komfortabelt, samt et par skudd som går til siden eller over mål, med god margin. I andre enden av arenaen ble det mer fart og spenning. Etter 64 minutter får vi hull på byllen, når Emma Braut Brunes stanger inn 1-0 på corner. Fra ballen går over streken, går det kun 70 sekunder før ledelsen er doblet når Martine Fenger kommer seg igjennom og setter ballen kontrollert til side for keeper. Dominansen fortsetter, og bare tre minutter senere øker Thea Wilhelmsen ledelsen til 3-0, etter nydelig kombinasjonsspill og innlegg fra Johanne og Joanna på venstre kanten. Vi gjør noen bytter, for å gi flere unge spillere gode minutter med A lagsfotball. Vi føler fortsatt at vi kontrollerer kampen, og på overtid får spydspiss Martine Fenger gleden av å fastsette resultatet, etter flott overgangsspill og kombinasjoner med midtbanedirigent Eline Hegg.

  «Det er veldig gledelig å se at vi endelig får scoret litt flere mål. Vi har følt at vi burde scoret mer i de fleste kampene, og det kunne vi absolutt gjort i denne kampen også! Allikevel scorer vi fire, og holder nullen. Andreomgangen vår er bunnsolid, så den må vi fortsette å bygge videre på. Det virket som flere spiller knakk noen koder her, noe som er godt å se»
  – Vetle Vangstuen

  Vi vil gratulerer Thea Wilhelmsen med debut på A laget, i en obligatorisk kamp! Thea kom til klubben fra Kråkstad i 2017, og har de siste årene vært preget av skader. Det er derfor ekstra gledelig å se at hun er tilbake på banen, og får toppet det hele med med en fin scoring.

  Høydepunktene fra gårsdagens kamp her: Høydepunkter: Hønefoss – Kolbotn

  Kampfakta:

  Hønefoss – Kolbotn: 0-4 (0-0)

  Startoppstilling:

  S. Panengstuen, E. Braut Brunes, C. Osnes-Ringen, J. Bækkelund, S. Haaland (L. Ellingsen 73´ ), C. Wik Alfredsen (L. Malloul 78´ ), E. Hegg, T. Henriksen (A. Berg 73´ ), J. Fridlund (N. Tahirukaj 78´ ), M. Fenger, M. Moen Preus (T. Wilhelmsen 59´ )

  Scoringer:
  64´ Emma Braut Brunes
  66´ Martine Fenger
  69´ Thea Wilhelmsen
  90´ Martine Fenger

  Gult kort:
  80´ Joanna Bækkelund
  90´ Kristin Gumaer (HBK)

  Artikkelen En strålende omgang, og fem effektive minutter var nok til 3 poeng ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/for-kampen-honefoss-i-8-serierunde/ <![CDATA[VV]]> Thu, 25 May 2023 10:59:57 +0000 <![CDATA[Toppfotball]]> https://kolbotnkvinnefotball.no/?p=5229 <![CDATA[

  Etter et poeng i forrige runde, er det klart for ny mulighet til å plukke poeng når vi reise til Hønefoss på lørdag. Kampen mot Fyllingsdalen ble en frustrerende tålmodighetsprøve, men sårene ble slikket og blikket ble raskt rettet mot ny kamp! Hønefoss er neste hinder, i det vi begynner å nærme oss halvspilt grunnserie.... Read More [...]Les mer

  Artikkelen Før kampen: Hønefoss i 8. serierunde ble først publisert på Kolbotn Kvinner.

  ]]> <![CDATA[

  Etter et poeng i forrige runde, er det klart for ny mulighet til å plukke poeng når vi reise til Hønefoss på lørdag.

  Kampen mot Fyllingsdalen ble en frustrerende tålmodighetsprøve, men sårene ble slikket og blikket ble raskt rettet mot ny kamp! Hønefoss er neste hinder, i det vi begynner å nærme oss halvspilt grunnserie.

  Hønefoss har vært en av årets overraskelser denne sesongen, og har foreløpig slitt med å følge opp den solide 5. plassen fra grunnspillet, og 2. plassen i sluttspillet fra i fjor. De sto med to poeng etter seks spilte serierunder, før de fikk en forløsende seier borte mot Klepp i forrige runde. Det betyr fem poeng, og en niendeplass på tabellen så langt denne sesongen.

  Hovedtrener Martin Klemetsrud Lindmark tok over hovedansvaret for toppsatsingen foran 2021 sesongen, etter å ha vært assistenttrener og spillerutvikler for Stabæk i flere år. Det endte opp med en sjetteplass i hans første sesong, og en plass høyere sesongen etter. Foran denne sesongen var det flere spillere som takket for seg, og mangeårige storscorer Emilie Finnevolden og bautaen Stina Ness Berge var noen av de som tok farvel med Hønefoss damene. Lindmark klarte å rekruttere inn Maiken Bjørndalen og Anja Alvdal, fra henholdsvis Stabæk og ØHIL, noe som må sees på som forsterkninger inn i troppen før årets sesong.

  Sist gang lagene møttes var under treningskamp i februar 2021, noe som også var Martin Lindmark sin først kamp med HBK damene. Denne kampen endte med 1-0 seier til Kolbotn, etter en typisk treningskamp med mange innbyttere og rulleringer på begge lag. Forrige gang vi møtte de i obligatorisk kamp var i andre runde i cupen 2019. Denne kampen endte hele 7-2 på Aka arena, etter mål av blant annet Eline Hegg. Kan det bli en kopi av resultater fra 2019?

  «Vi gleder oss veldig til å reise til flotte Aka arena, for å møte Hønefoss. De har slitt lenge, men klarte å dra i land tre poeng sist. Vi var ikke fornøyde med måten vi fremsto sist, og håper å vise oss fra en annen side til helga»
  – Vetle Vangstuen

  Artikkelen Før kampen: Hønefoss i 8. serierunde ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/et-poeng-etter-et-varmt-comeback-i-egen-kommune/ <![CDATA[VV]]> Sun, 21 May 2023 17:47:30 +0000 <![CDATA[Toppfotball]]> https://kolbotnkvinnefotball.no/?p=5220 <![CDATA[

  ENDELIG spilte vi hjemmekamp i egen kommune, etter noen måneder som fotballnomader. Arbeidet på Østre Greverud var ferdig, og det som på papiret er vår hjemmebane for sesongen var klar for kamp. Solen hadde virkelig meldt sin ankomst, og gradestokken viste 25 varmegrader nede på det mye omtalte kunstgresset. Kampen startet slik vi hadde sett... Read More [...]Les mer

  Artikkelen Et poeng, etter et varmt comeback i egen kommune ble først publisert på Kolbotn Kvinner.

  ]]> <![CDATA[

  ENDELIG spilte vi hjemmekamp i egen kommune, etter noen måneder som fotballnomader.

  Arbeidet på Østre Greverud var ferdig, og det som på papiret er vår hjemmebane for sesongen var klar for kamp. Solen hadde virkelig meldt sin ankomst, og gradestokken viste 25 varmegrader nede på det mye omtalte kunstgresset.

  Kampen startet slik vi hadde sett for oss, og Fyllingsdalen prøvde å presse høyt ved noen anledninger. Dette klarer vi å spille av, og de flytter fort presshøyden sin og legger seg ganske lavt. Kampbildet blir ganske likt utover kampen, og det blir mye ballinnehav uten de halt store sjansene. Vi skaper noen gode sjanser, men sliter med å være kynisk nok til å omgjøre det til scoringer. Gjestene fra Bergen skaper heller ikke så mye å skrive hjem om, og lagene går til pause med 0-0.

  I andreomgangen blir kampbildet helt likt, og det blir det de på hockeyspråket kaller «power play» i 44 minutter. Fyllingsdalen kontrer inn dagens første scoring etter et ballbrudd høyt i banen, og kalddusjen vi egentlig ikke hadde lyst på i varmen ble et faktum. Possessiontallene ble ganske uendret, og vi skaper flere og flere sjanser til å score både to og tre mål. Nøyaktigheten i avsluttingsøyeblikket blir dessverre for dårlig, og kampen ser lenge ut til å ende i tap.. på overtid kom allikevel utligningen, etter et massivt trykk over lengre periode.

  Kampen ender 1-1, et resultat som begge lag umiddelbart etter kampslutt var litt misfornøyde med.

  «Det at vi kverner på og får en fortjent scoring på slutten viser moral! Vi er ikke på vårt beste i dag, og takler ikke forholdene godt nok. Det er det kun vi som kan gjøre noe med. Fyllingsdalen skal ha mye ros for meget god organisering og innsatts. De er vanskelige å bryte ned, og livsfarlige på overganger. Vi tar med oss et poeng, er fortsatt ubeseiret og jobber på videre»
  – Tresor Egholm

  Nå venter en ny treningsuke, før vi tar turen til Hønefoss på lørdag!

  Vi ønsker å takke alle som tok turen til Greverud i dag, og en stor takk til Kolbotn J2012 som var dagens balljenter.

  Kampfakta:

  Kolbotn – Fyllingsdalen: 1-1 (0-0)

  Startoppstilling:

  S. Panengstuen, E. Braut Brunes (A. Bure Pettersen 62´ ), C. Osnes-Ringen (A. Berg 62´ ), J. Bækkelund, S. Haaland, C. Wik Alfredsen, E. Hegg, T. Henriksen (M. Helland Flø 80´ ), J. Fridlund, M. Fenger, M. Moen Preus

  Scoringer:
  54´ Julie Rasmussen (Fyllingsdalen)
  90´ Susanne Haaland

  Gult kort:
  34´ Emma Braut Brunes
  48´ Julie Rasmussen (Fyllingsdalen)
  90´ Joanna Bækkelund

  Artikkelen Et poeng, etter et varmt comeback i egen kommune ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/for-kampen-fyllingsdalen-i-7-serierunde/ <![CDATA[VV]]> Fri, 19 May 2023 09:07:36 +0000 <![CDATA[Toppfotball]]> https://kolbotnkvinnefotball.no/?p=5215 <![CDATA[

  Etter en kampfri helg og litt 17. mai feiring, er det på tide med seriekamp igjen. Søndag tar Fyllingsdalen turen til Østre Greverud. En god treningsuke er lagt bak oss, og øynene er rettet mot første seriekamp i egen kommune. Kanskje årets største overraskelseslag i divisjonen tar turen fra Bergen, og står på motsatt banehalvdel... Read More [...]Les mer

  Artikkelen Før kampen: Fyllingsdalen i 7. serierunde ble først publisert på Kolbotn Kvinner.

  ]]> <![CDATA[

  Etter en kampfri helg og litt 17. mai feiring, er det på tide med seriekamp igjen. Søndag tar Fyllingsdalen turen til Østre Greverud.

  En god treningsuke er lagt bak oss, og øynene er rettet mot første seriekamp i egen kommune. Kanskje årets største overraskelseslag i divisjonen tar turen fra Bergen, og står på motsatt banehalvdel søndag kl 14:00

  Fyllingsdalen vant sin 2. divisjonsavdeling i 2022, og måtte ut i kvalik for å kjempe om opprykk til 1. divisjon 2023. Der var Odd og Bossmo/Ytteren motstanderne, i det som ble en meget spennende og jevn kvalik, mellom to av lagene. Bossmo/Ytteren fikk fort merke at nivået ble litt tøft, og det ble tidlig klart at det var lagene fra Bergen og Skien som skulle kjempe om den eneste opprykksplassen. De to lagene spilte 1-1 mot hverandre, og begge lag slo Mo i Rana laget med store sifre. Det hele måtte da avgjøres på målforskjell, og minst mulig margin. Fyllingsdalen vant 10-0, mens Odd «bare» vant 9-0. Dermed var det de lilla fra Bergen som kunne feire opprykket.

  Denne sesongen har de prestert bedre enn de fleste kanskje trodde, og befinner seg på fjerdeplass på tabellen. 3 serie, 2 tap og 1 uavgjort er fasiten etter seks spilte kamper, noe som må sies å være godkjent av et nyopprykket lag. Børge Krohn Haugsdal har ledet dette laget med stø hånd siden 2019 sesongen, og har virkelig klart å stable på plass et konkurransedyktig 1. divisjonslag på Varden Amfi.

  «Vi vet at vi møter et lag som har klare styrker, men samtidig klare utfordringer. De skal vi gjøre alt vi kan for å utnytte. Vi har fått jobbet godt siden forrige seriekamp, og gleder oss veldig til å spille hjemmekamp i Nordre Follo kommune igjen! Dette kan bli en fartsfylt fotballkamp med mye action, og når solen og varmen ankommer Greverud på søndag, håper vi flest mulig tar turen»
  – Vetle Vangstuen

  Vi håper så mange som mulig tar turen til Østre Greverud på søndag, nå som vi endelig spillere hjemmekamp i egen kommune!!
  Billetter kan kjøpes her: Kolbotn – Fyllingsdalen

  Artikkelen Før kampen: Fyllingsdalen i 7. serierunde ble først publisert på Kolbotn Kvinner.

  ]]>
  https://kolbotnkvinnefotball.no/nyheter/oppstart-jenter-2017/ <![CDATA[stian92]]> Mon, 15 May 2023 13:34:54 +0000 <![CDATA[Klubbnyheter]]> https://kolbotnkvinnefotball.no/?p=5201 <![CDATA[

  Kolbotn Fotball Kvinner skal ha oppstart av 2017 kullet. Det vil være 3 økter før sommeren på Sofiemyr Stadion. Link til påmelding: https://www.deltager.no/…/oppstart_jenter_2017_01062023… Vi gleder oss til å møte mange nye fotballjenter [...]Les mer

  Artikkelen Oppstart jenter 2017 ble først publisert på Kolbotn Kvinner.

  ]]> <![CDATA[
    https://kolbotnkvinnefotball.no/wp-content/uploads/sites/8/2023/05/1.klasse-oppstart-2017.mp4
      Kolbotn Fotball Kvinner skal ha oppstart av 2017 kullet. Det vil være 3 økter før sommeren på Sofiemyr Stadion.
      Link til påmelding:
      https://www.deltager.no/…/oppstart_jenter_2017_01062023…
      Vi gleder oss til å møte mange nye fotballjenter

  Artikkelen Oppstart jenter 2017 ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/trenernes-oppsummering-av-sesongstarten/ <![CDATA[VV]]> Tue, 16 May 2023 18:50:17 +0000 <![CDATA[Toppfotball]]> https://kolbotnkvinnefotball.no/?p=5194 <![CDATA[

  33% av grunnspillet er ferdigspilt, og to cuprunder er gjennomført. Trenerne våre har funnet frem skrivemaskinen, og oppsummert sesongstarten. Sesongoppkjøringen Vi fikk en fin pre-season, hvor den nye spillergruppa og det nye trenerteamet ble godt kjent. Med en veldig gradvis tilnærming og belastning på mange, som gjorde at mange spillere fikk prøve seg... Read More [...]Les mer

  Artikkelen Trenernes oppsummering av sesongstarten ble først publisert på Kolbotn Kvinner.

  ]]> <![CDATA[

  33% av grunnspillet er ferdigspilt, og to cuprunder er gjennomført. Trenerne våre har funnet frem skrivemaskinen, og oppsummert sesongstarten.

  Sesongoppkjøringen

  Vi fikk en fin pre-season, hvor den nye spillergruppa og det nye trenerteamet ble godt kjent. Med en veldig gradvis tilnærming og belastning på mange, som gjorde at mange spillere fikk prøve seg gjennom vinteren. Vi fikk testet oss mot ØHIL, HamKam, Ski G15, KIL/Hemne, Ukrainske FC Vorskla Poltava, Grand Bodø og LSK Kvinner. Det ga oss god matching, mot motstandere som ga oss ulike utfordringer.

  Underveis i oppkjøringen fikk vi prøvd ut mange forskjellige både formasjoner og spillere, noe som endte i både store seiere og store tap. 31 spillere fikk prøve seg, og alle kom inn med god energi og et ønske om å vise seg frem!

  Vintermånedene ga oss også noen kjedelige opplevelser. Andrea Wilmann ble langtidsskadet etter en takling mot KIL/Hemne, og Emilie Østerås fikk også kjenne på en tøff takling, i treningskamper mot LSK kvinner rett før seriestart.
  På den langt mer positive siden fikk vi et gledelig gjensyn med Emma Braut Brunes og Thea Wilhelmsen, som begge var ute med korsbåndskader i fjor.

  Martine Fenger og Emilie Østerås ble oppkjøringens store poengplukkere, med henholdsvis 8 og 7 målpoeng.

  Endelig kamp om poeng igjen

  Etter noen gode treningsmåneder, hvor vi fikk lagt et godt grunnlag dro vil til Ålesund, for å møte en av årets store opprykksfavoritter Aafk Fortuna. En utfordring som vi tidlig hadde pekt ut som en av sesongens største! Kampen ble så jevn som vi hadde trodd, men resulterte i 3-2 seier og 3 poeng ble med i håndbagasjen hjem til Oslo. Det gledelige var også at vi i denne kampen fikk gitt debuten til 6 jenter, som spilte sin første kamp for A laget.

  Den tøffe seriestarten fortsatte, når en av de andre store opprykksfavorittene Tromsø kom på besøk til Strømmen Stadion. En kamp hvor begge lag nullet hverandre ut i store deler av spillet, og som da naturlig nok endte 0-0.

  Grand Bodø ble slått 3-0 i tredje serierunde, før vi satte turen til Toten for å møte Raufoss i cupen. Ivrige etter å gi cupen en ny sjanse, etter semifinale tapet i fjor, ble det en typisk første runde kamp, med et Raufoss lag som jobbet steinhardt, og som gjorde jobben vår vanskelig. Det endte tilslutt med en 1-0 seier, og avansement i cupen.

  Foto: Rune Holter

  Videre i seriespillet ble det 0-0 borte mot KIL/Hemne, på det som er en av de tøffeste bortekampene i løpet av året! Det er det flere andre klubber som har fått kjenne på denne sesongen. Den ble etterfulgt av en 2-0 seier hjemme mot Klepp, på Hosle kunstgress, som ble vår andre hjemmebane denne sesongen. Fasiten etter seks serie- og cupkamper sa avansement, 11 poeng, og null baklengs på de siste 5 kampene! Meget solid, på alle mulig områder. Det ble etterfulgt av en 2-1 seier borte mot Grei, og 2-1 seier hjemme mot KFUM i andre cuprunde.

  «Alt i alt er vi veldig fornøyde med seriestarten! Vi har tatt bra med poeng, sett solide ut og sluppet inn lite mål. Det er første gang denne spillergruppa og trenerteamet jobber sammen i seriespill, og vi er fortsatt i en prosess hvor vi prøver litt forskjellig, både på trening og i kamp. Mye har fungert veldig bra, og det er samtidig til vi kan optimalisere for å ta nye steg!»
  – Vetle Vangstuen

  Spillere kommer og spillere går

  Etter fjorårets sesong ble det store utskiftninger i stallen. En god del spiller ut, betydde av noen spillere måtte komme inn. Spillerlogistikken er jo noe som alltid er levende, og vi startet sesongen med å få inn Andrea Wilmann fra LSK Kvinner, Johanne Fridlund fra Grei, Christina Osnes-Ringen fra Røa og Tyra Bengtsson fra Vålerenga. Gode spillere, som virkelig ga oss tro på at stallen for 2023 kom til å blir solid. Rett før seriestart sikret vi oss Tuva Henriksen på lån fra Lyn,

  Etter seriestart kom Joanna Bækkelund fra Växjö DFF, i det som virkelig ble sett på som et kupp for en norsk 1. divisjonsklubb. Marie Moen Preus og Mille Helland Flø kom til oss fra KFUM.

  «Vi er ekstremt fornøyd med de spillerne vi har klart å få på plass! Det er ikke til å stikke under en stol at det er begrensede midler, etter en økonomisk tøff periode for klubben. Det at vi har klart å få på plass alle disse klassespillerne, syntes vi er sterkt. Disse spillerne kommer inn i en tropp og et lag med masse kvalitet, og veldig mye potensiale. Så fremtiden ser meget lys ut»
  – Vetle Vangstuen

  Les mer om spillerne som forlot oss foran sesongen her: Tusen takk for innsatsen!

  De unge spillerne får utvikle seg i riktig tempo

  At vi har mange unge spillere, med et høyt potensiale er det vanskelig å skjule. Så langt i år har Selma Panengstuen vært på flere U23 landslagssamlinger, og Emilie fikk også en samling med samme landslag i februar.
  Martine Fenger og Carina Wik Alfredsen har fått gjennomført fine samlinger med J17 landslaget, både i inn og utland. Samtidig har Henny Thorhallsson, Lilly Malloul, Malin Rønningen og Malin Rugaas fått kjent på nasjonalt og internasjonalt toppnivå gjennom talentleir og landslagssamlinger mer J16 landslaget.

  På 2008 årgangen har mange av våre unge jenter fått vise seg frem på Equinor talentleir. Ebba Niss, Aida Berg, Lea Brandstadmoen Ellingsen, Nadia Tahirukaj, Amalie Lia, Anna Bure Pettersen, Mille Helland Flø og Marie Moen Preus har alle vært på samling med J15 landslaget, og virkelig vist seg som spillere som har et høyt potensiale, og en god treningsmentalitet.

  Mot slutten av vinteren fikk også 2009 jenta Sigrid Antonsen Gamst sin første samling med J14 landslaget.

  Det er med andre ord mange uslipte diamanter i de yngre rekker, og det viktig å si at det er enda flere i samme aldersgrupper, som har fått trent og spilt kamper med A lag og rekrutt så langt.

  Det at disse jentene også får lov til å omgås spillere på samme alder er viktig, og disse jentene har gjennom vinteren vært meget delaktige i NFF Toppgruppe i Oslo, som samler de beste unge jentene til samlinger tirsdager og onsdager gjennom hele vinteren. Her får de trent meget godt, sammen med spillere i sin egen aldersgruppe. De aller fleste har også spilt kretslagskamper, samt kamper for våre lag i aldersbestemte klasser.

  Et godt eksempel på dette er nettopp Ebba Niss, som startet cupkampen mot KFUM med A laget, og som senere samme uke var delaktig i kamp med J15 laget. En veldig god mulighet til å få referanser med A laget, og kombinere det med spill mot jevnaldrende jenter.

  Et morsomt fotballag med x faktor, men uten hjemmebane

  Gresset på Sofiemyr er det vanskelig å bli klok på, og når første hjemmekamp var satt opp 1 april var det liten tvil om at det måtte jobbes med en alternativ løsning. Økonomisk sett var valget enkelt, og Strømmen Stadion ble vår midlertidige hjemmebane på starten av sesongen.
  Noen uker tidligere kom allikevel nyheten om vannlekkasje i dusjene på klubbhuset. Og med de kravene som stilles til anlegg i norsk toppfotball, ble det tidlig klart at vår flotte hjemmebane ble stående uten seriespill for vårt A lag denne sesongen. Oppegård IL sitt kunstgress på Østre Greverud ble av kommunene tidlig sett på som den beste løsningen, og det ble fastsatt som vår hjemmebane i 2023.

  Arbeidet med Østre Greverud starten, for å gjøre den lovlig som kamparena i 1. divisjon. Dette arbeidet ble litt tidkrevende, noe som gjorde at det omstilles igjen, og den nye og flotte hjemmebanen til divisjonskollega ØHIL ble årets andre hjemmebane, i kampen mot Klepp.

  Foto: Rune Holter

  Vi var også heldige å få låne Langhus fotball sin hjemmebane, og cupkampen mot KFUM ble spilt på Langhus kunstgress.

  «Vi ser på alle utfordringen som artige, og det at vi får spilt litt rundt om kring gjør at vi får trent og utviklet evnen til å omstille og tilpasse oss nye ting. Alle i trenerteamet liker å ta ting med et smil, og det er akkurat dette vi har gjort i disse situasjonene også!»
  – Vetle Vangstuen

  Nå er endelig arbeidet med Østre Greverud ferdig, og vi har gleden av å ønske velkommen til hjemmekamp i egen kommune, når Fyllingsdalen kommer på besøk på søndag! Årets femte obligatoriske hjemmekamp, på årets fjerne hjemmebane. Det blir spennende!

  Mvh Trenerteamet

  Artikkelen Trenernes oppsummering av sesongstarten ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/videre-til-tredje-runde-etter-ekstraomganger-mot-kfum/ <![CDATA[VV]]> Fri, 12 May 2023 10:59:38 +0000 <![CDATA[Toppfotball]]> https://kolbotnkvinnefotball.no/?p=5187 <![CDATA[

  Langhus kunstgress ble sesongens tredje hjemmebane, og vi benyttet anledningen til å få spilt litt ekstra fotball. Tidligere i måneden ble oppsettet for andre runde i cupen klart, og KFUM ble vår motstander. Etter endringer i Kåffa sin kampplan ble det mulig å flytte cupkampen et par uker tidligere enn opprinnelig oppsatt dato, som var... Read More [...]Les mer

  Artikkelen Videre til tredje runde, etter ekstraomganger mot KFUM ble først publisert på Kolbotn Kvinner.

  ]]> <![CDATA[

  Langhus kunstgress ble sesongens tredje hjemmebane, og vi benyttet anledningen til å få spilt litt ekstra fotball.

  Tidligere i måneden ble oppsettet for andre runde i cupen klart, og KFUM ble vår motstander. Etter endringer i Kåffa sin kampplan ble det mulig å flytte cupkampen et par uker tidligere enn opprinnelig oppsatt dato, som var 31. mai.
  Fordi Sofiemyr stadion ikke kan brukes i år, Strømmen stadion var opptatt og Østre Greverud ikke var spillbar pga arbeid med banen, måtte vi kaste oss rundt og finne enda en alternativ bane. Da var Langhus fotball samarbeidsvillige, og vi fikk spilt kampen på Langhus kunstgress.

  2. divisjonslaget KFUM tok turen, og kom inn i kampen som store underdogs. Cupen er ofte en arena for overraskelser, og allerede etter 3 minutter sto det 1-0 på tavla. Kåffa-spissen Emma Arthur var først på ball innenfor 5 meteren, og sendte gjestene i føringen. Resten av omgangen blir preget av mye ballinnehav, noen sjanser men litt nølende offensivt spill.

  Pausepraten var klar.. flere 100% aksjoner, men tålmodighet i ballspillet. Andre omgangen ble fortsatt kontrollert, og med over 70% possession og spill på en banehalvdel. Tålmodigheten belønnet seg, og etter 84 minutter utlignet Eline Hegg med et fantastisk langskudd. Vi trykket på, og skaper flere store sjanser, men nøyaktigheten i avsluttingsøyeblikket gjør at lagene måtte forberede seg på ekstraomganger.

  Etter bare 8 minutter av første ekstraomgang slår Selma Panengstuen en nydelig gjennombruddsball, Johanne Fridlund er nådeløs 1mot1 og curler inn 2-1 scoringen. Resten av ekstraomgangene blir preget av et KFUM lag som begynte å bli slitne, og et Kolbotn lag som var komfortable med å kontrollerer kampen.

  Det ble derfor en fin 2-1 seier, og avansement til tredje runde.
  Vi vil gratulerer Kolbotnjenta Ebba Niss med sin debut for A laget, og en meget god prestasjon!

  «Vi eksperimenterte litt i treningsuka inn mot kampen, og trente ganske hardt! Vi var litt spente på hva slags utslag det ville gi i kampen.. i målprotokollen ble kampen jevnere enn vi kanskje hadde håpet, men vi er veldig fornøyde med å gå videre i cupen. Vi får oss en ekstremt god treningsøkt, før vi tar noen dager fri. Så fysisk sett, ble denne uka helt optimal. Nå får vi en god treningsuke når de andre spiller cup senere, noe som også er veldig positivt»
  – Vetle Vangstuen

  Kampfakta:

  Kolbotn – KFUM: 2-1 (0-1)

  Startoppstilling:

  S. Panengstuen, E. Braut Brunes, C. Osnes-Ringen (A. Bure Pettersen 105´ ), J. Bækkelund (M. Helland Flø 56´ ), C. Wik Alfredsen, E. Hegg, E. Niss (N. Tahirukaj 73´ ), T. Henriksen (A. Berg 56´ ), J. Fridlund (M. Rønningen 115´ ), M. Fenger, R. Stoltenberg (M. Moen Preus 56´ )

  Scoringer:
  3´ Emma Arthur (KFUM)
  84´ Eline Hegg
  98´ Johanne Fridlund

  Gult kort:
  109´ Julia Andreassen Caroprese (KFUM)

  Vi ønsker KFUM masse lykke til videre med sesongen! Samtidig vil vi ønske Elise Harviken god bedring, etter å ha blitt båret av banen, med det som så ut som en stygg kneskade etter 38 minutter…

  Artikkelen Videre til tredje runde, etter ekstraomganger mot KFUM ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/for-kampen-kfum-i-2-runde-nm/ <![CDATA[VV]]> Wed, 10 May 2023 17:21:13 +0000 <![CDATA[Toppfotball]]> https://kolbotnkvinnefotball.no/?p=5183 <![CDATA[

  Det er klart for et lite «lokaloppgjør» når KFUM kommer for å måle krefter! KFUM, eller «Kåffa» som de liker å kalles har gjennom lange perioder vært en del av norsk toppfotball på herresiden, og har nå de siste årene tatt store steg også på kvinnesiden. Laget har tatt veien opp fra 4. divisjon i... Read More [...]Les mer

  Artikkelen Før kampen: KFUM i 2 runde NM ble først publisert på Kolbotn Kvinner.

  ]]> <![CDATA[

  Det er klart for et lite «lokaloppgjør» når KFUM kommer for å måle krefter!

  KFUM, eller «Kåffa» som de liker å kalles har gjennom lange perioder vært en del av norsk toppfotball på herresiden, og har nå de siste årene tatt store steg også på kvinnesiden. Laget har tatt veien opp fra 4. divisjon i 2018, gjennom opprykkssluttspill og opp i 2. divisjon før 2022 sesongen.
  Før sin første sesong på nivå tre ble det klart at den norske seriestrukturen skulle legges om, og at topp 5 var de eneste som var garantert videre spill i den nye nasjonale 2. divisjonen. Det klarte de med 8 poengs margin, og en komfortabel tredjeplass på tabellen.

  De hvite og røde gikk inn i årets sesong, vel viten om at den nye spissede divisjonen kom til å by på noen store utfordringer. Sportslig spissing og økt profesjonalitet, betydde også betydelig økning i de økonomiske kravene. Og som om ikke det var nok, ble de satt opp i avdeling med hele fem lag fra nord.. Det ble med andre ord mye som var nytt når de tok fatt på årets sesong.

  Allikevel har Jesper Eek coachet sine utvalgte til 9 poeng på fire kamper, og en solid tredjeplass på tabellen. Som om ikke det var nok, har de også klart å komme seg videre til andre runde i cupen. Kongsvinger ble slått 3-0 hjemme på KFUM Arena, noe som må sies å være ganske sterkt. Iallfall tatt i betraktning at motstanderen fra de dype skoger spilte en jevn opprykkskvalik til 1. divisjon i fjor. Nå er de klare for årets største utfordring, når de tar turen til Langhus i morgen.

  Vi på vår side har fått gjennomført noen gode treningsøkter, etter at Grei ble slått i forrige serierunde. Nå venter en siste anstrengelse, før våre jenter får noen velfortjente fridager.

  «Vi er godt fornøyde med poengfangsten i serien, og ønsker å dra med oss momentum inn i cupkampen. KFUM er et lag vi kjenner godt, og begge lag har spillere som har spilt for hverandre tidligere. Det blir en artig, og litt annerledes utfordring. Det er det som er sjarmen med cupen, og det viktig at vi tar denne tradisjonsrike turneringen på alvor»
  – Vetle Vangstuen

  Grunnet utfordrende baneforhold, blir kampen spilt på Langhus kunstgress, i morgen kl 18:30.
  Vi ønsker våre gjester velkommen, og håper flest mulig tar turen, i det som etter rapportene blir flott fotballvær.

  Artikkelen Før kampen: KFUM i 2 runde NM ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/3-poeng-etter-en-toff-og-intens-bortekamp/ <![CDATA[VV]]> Sat, 06 May 2023 17:59:01 +0000 <![CDATA[Toppfotball]]> https://kolbotnkvinnefotball.no/?p=5171 <![CDATA[

  Sola var på plass, når Grei inviterte oss til kronekamp i sesongens 6. serierunde Etter en god treningsuke, hvor vi økte intensiteten fra forrige uke var vi klare for ny seriekamp! Grei var helgens motstander, og vertene fra Groruddalen inviterte like godt til kronekamp med gratis inngang. 210 tilskuere hadde tatt turen i vårsolen, og... Read More [...]Les mer

  Artikkelen 3 poeng, etter en tøff og intens bortekamp ble først publisert på Kolbotn Kvinner.

  ]]> <![CDATA[

  Sola var på plass, når Grei inviterte oss til kronekamp i sesongens 6. serierunde

  Etter en god treningsuke, hvor vi økte intensiteten fra forrige uke var vi klare for ny seriekamp! Grei var helgens motstander, og vertene fra Groruddalen inviterte like godt til kronekamp med gratis inngang. 210 tilskuere hadde tatt turen i vårsolen, og det var med andre ord en veldig fin ramme rundt kampen.

  Kampen startet friskt, og vi hadde noen tidlige muligheter til å skape store sjanser, og kanskje også score. Det var dessverre Grei som scoret dagens første mål, etter litt rusk i posisjonsspillet. Celina Opland Smith fikk gleden av å sette 1-0 scoringen, etter fint overgangsspill fra hjemmelaget.
  Videre ut i omgangen får vi en fin scoring på dødball, etter at Mille Helland Flø lurer seg inn i boksen og setter inn utligningen. Vi skaper flere store sjanser utover omgangen, men sliter med å omgjøre det til mål på resultattavla.

  I andre omgang gjør vi noen små justeringer, og føler at holder unna i store deler av omgangen. Martine Fenger skyter oss i føringen, etter en godt timet bevegelse og gjennombruddspasning fra tidligere Grei spiller Johanne Fridlund. Vi har mye ball utover omgangen, men slurver litt på siste tredjedel og gir Grei noen farlige overgangsmuligheter. Det blir en skikkelig krigekamp, men vi klarer å ro i land 3 gode poeng, på en dag hvor vi gir mange unge spillere muligheten til å spille fra start.

  «Vi er veldig fornøyde med tre poeng. Det blir ingen pen fotballkamp, men på bortebane i denne divisjonen må vi lære oss å vinne på en «stygg» måte også. Vi gir tre unge jenter debuten fra start, og de svarer med en god prestasjon alle samme. Vi er veldig stolt av måten de takler det på, tar med oss alle poengene og gleder oss til fortsettelsen»
  – Vetle Vangstuen

  Kampfakta:

  Grei – Kolbotn: 1-2 (1-1)

  Startoppstilling:

  S. Panengstuen, E. Braut Brunes, M. Helland Flø, A. Bure Pettersen, C. Osnes-Ringen (H. Thorhallsson 56´ ), T. Henriksen (N. Tahirukaj 65´ ), C. Wik Alfredsen, L. Malloul (M. Moen Preus 56´ ), E. Hegg, J. Fridlund, M. Fenger (R. Stoltenberg 89´ )

  Scoringer:
  11´ Calina Opland Smith (Grei)
  24´ Mille Helland Flø
  52´ Martine Fenger

  Gult kort:
  45´ Savannah Francis (Grei)

  Artikkelen 3 poeng, etter en tøff og intens bortekamp ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/oppsettet-av-andre-runde-nm-er-klart/ <![CDATA[VV]]> Fri, 05 May 2023 10:09:51 +0000 <![CDATA[Toppfotball]]> https://kolbotnkvinnefotball.no/?p=5165 <![CDATA[

  Vi skal ut mot våre venner fra Ekeberg, KFUM i andre runde NM. Etter seieren over Raufoss i årets første cuprunde, er vi endelig tilbake til hjemlige trakter i andre runde. 2. divisjonslaget KFUM blir vår motstander, når vi inviterer til cupkamp på Langhus kunstgress, torsdag 11 mai. Kampen ble egentlig satt opp onsdag 31... Read More [...]Les mer

  Artikkelen Andre cuprunde flyttet til ny dato! ble først publisert på Kolbotn Kvinner.

  ]]> <![CDATA[

  Vi skal ut mot våre venner fra Ekeberg, KFUM i andre runde NM.

  Etter seieren over Raufoss i årets første cuprunde, er vi endelig tilbake til hjemlige trakter i andre runde. 2. divisjonslaget KFUM blir vår motstander, når vi inviterer til cupkamp på Langhus kunstgress, torsdag 11 mai.

  Kampen ble egentlig satt opp onsdag 31 mai, men pga åpning i kampprogrammet til begge lag, ble vi enige om å flytte kampen til førstkommende torsdag.

  «Kåffa» slo divisjonskollega Kongsvinger komfortabelt 3-0 på hjemmebane i første runde, og har etter tre spilte serierunde sanket 6 poeng i serien. Det er med andre ord et meget konkurransedyktig lag som møter oss senere denne måneden.

  Det blir et gledelig gjensyn med gamleklubben for Marie Moen Preus og Mille Helland Flø, som spilte for de røde og hvite i sine barne- og ungdomsår. Det blir også hyggelig for oss å se Elise Haviken, Mina Mathiassen-Nymoen, Andrea Mjøsund, Thea Sofie Kanestrøm og Tone Betina Pirisi som alle har spilt fotball i klubben tidligere.

  «Kåffa kommer til å gi oss en fin utfordring, og et fint avbrekk fra seriespill. Vi gjorde oss noen erfaringer mot Raufoss, som vi kommer til å ta med oss inn i denne kampen! Cupen lever alltid sitt eget liv, og vi kunne se at 1. divisjonslag røk ut mot lag fra lavere divisjoner i første runde. Vi tar kampen på fulleste alvor, og gleder oss!»
  – Vetle Vangstuen

  Se resten av oppsetter for andre runde her: NM Kvinner: Slik spilles 2. runde

  Artikkelen Andre cuprunde flyttet til ny dato! ble først publisert på Kolbotn Kvinner.

  ]]>