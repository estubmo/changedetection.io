  https://kolbotnkvinnefotball.no/toppfotball/for-kampen-lsk-kvinner-i-3-runde-nm/ <![CDATA[VV]]> Tue, 20 Jun 2023 14:49:01 +0000 <![CDATA[Toppfotball]]> https://kolbotnkvinnefotball.no/?p=5348 <![CDATA[

  Vi tar turen til LSK hallen i morgen, for å bryne oss på god toppseriemotstand. Etter seier mot Raufoss i første runde, og KFUM i andre runde er det klart for årets største test! Oppsettet ga oss LSK Kvinner i tredje runde, og det er klart for cupmoro i LSK hallen i morgen. LSK kom,... Read More [...]Les mer

  Artikkelen Før kampen: LSK kvinner i 3 runde NM ble først publisert på Kolbotn Kvinner.

  ]]> <![CDATA[

  Vi tar turen til LSK hallen i morgen, for å bryne oss på god toppseriemotstand.

  Etter seier mot Raufoss i første runde, og KFUM i andre runde er det klart for årets største test! Oppsettet ga oss LSK Kvinner i tredje runde, og det er klart for cupmoro i LSK hallen i morgen.

  LSK kom, i likhet med de andre toppserielagene inn i cupen før den andre runden. Da reiste de til Fredrikstad, hvor de slo FFK 3-0 på komfortabelt vis. De gule og svarte fra Romerike ligger foreløpig på en solid tredjeplass på tabellen, med 27 poeng på 15 kamper.

  André Bergdølmo tok over «Birdsa» foran denne sesongen, og har styrt skuten med stå hånd denne sesongen. Sist vi møtte LSK, var i under oppkjøringen i mars. Da vant morgendagens motstander 5-0, og spørsmålet er om det blir revansje i morgen?

  Link til billetter finner du her: Billetter: LSK Kvinner – Kolbotn

  Har du ikke mulighet til ta turen til Lillestrøm, kan du se kampen på Direktesport

  Vi reiser med følgende tropp:
  30 – Tyra Bengtsson-Stenseth
  25 – Selma Panengstuen
  26 – Malin Rønningen
  35 – Klara Norlemann
  10 – Marte Enger
  28 – Linnea Haugen
  77 – Nora Rugaas
  24 – Malin Rugaas
  2 – Thea Wilhelmsen
  15 – Ina Eriksen
  20 – Lilly Malloul
  8 – Henny Thorhallsson
  55 – Erika Pay
  6 – Tilde Caroline Horn
  37 – Mathie Brenna-Hansen
  42 – Emilie Solstad
  64 – Anneli Aslaksrud

  Artikkelen Før kampen: LSK kvinner i 3 runde NM ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/3-poeng-i-en-innholdsrik-toppkamp/ <![CDATA[VV]]> Mon, 19 Jun 2023 15:16:17 +0000 <![CDATA[Toppfotball]]> https://kolbotnkvinnefotball.no/?p=5341 <![CDATA[

  Regnet plasket ned, og det var klart for publikumskamp når Aafk Fortuna tok turen til Østlandet. En innholdsrik seksmålstriller ble servert de 260 tilskuerne på Østre Greverud. Førsteplass mot tredjeplass på tabellen. Det var scenarioet før kamp, etter at de oransje fra Ålesund hadde slått Tromsø 4-2 i forrige serierunde! Tromsø hadde gått på et... Read More [...]Les mer

  Artikkelen 3 poeng i en innholdsrik toppkamp! ble først publisert på Kolbotn Kvinner.

  ]]> <![CDATA[

  Regnet plasket ned, og det var klart for publikumskamp når Aafk Fortuna tok turen til Østlandet. En innholdsrik seksmålstriller ble servert de 260 tilskuerne på Østre Greverud.

  Førsteplass mot tredjeplass på tabellen. Det var scenarioet før kamp, etter at de oransje fra Ålesund hadde slått Tromsø 4-2 i forrige serierunde! Tromsø hadde gått på et overaskende poengtap borte mot Grand Bodø på fredag, og det var derfor muligheter for at vinneren av denne kampen kunne befeste posisjonen på toppen av tabellen.

  Kampen startet på værst tenkelig vis, når Karna Solskjær får pirket ballen i mål, etter mye klabb og babb i feltet etter en corner. 1-0 etter bare 2 minutter, og kampen startet i en virkelig motbakke for våre jenter. Det tok allikevel ikke lang tid før vi hadde spilt oss kraftig inn i kampen, og skapt noen småsjanser. Etter bare 9 minutter får Johanne Fridlund gleden av å sette inn utligningen, etter et strålende innlegg fra Christina på høyresiden.

  Videre i kampen skaper vi flere store sjanser, og ved hjelp av noen enorme enkeltmannsprestasjoner får vi tildelt et frispark nede ved hjørneflagget. Eline Hegg server inn til Emma Braut Brunes, som sender oss opp i føringen! Kolbotn jentene fortsetter å pushe på, og etter 44 minutter utnytter Tuva Henriksen en feil i Aafk forsvaret, og setter sikkert inn 3-1. Kampen tikker mot pause, og etter en forholdsvis stor Kolbotn sjanse tar Fortuna oss i ubalanse, og kontrer inn reduseringen. Lagene går til pause med 3-2 på tavla, etter en spillemessig god fotballkamp, i regnet på Østre greverud!

  Vi kommer ut etter en god prat med konstruktive diskusjoner, og er samtidig enige om at veldig mye av det vi leverer er av høy kvalitet. Andre omgang starter litt som første, hvor vi legger oss litt lavere for å kontrollere rommene litt bedre enn vi klarte i de første 45. Aafk har ballen litt mer enn oss, men de evner ikke å skape det helt store. Vi skaper noen småfarlige sjanser, men kampen er litt mer kontrollert og balansert etter hvilen. Vi gjør et par bytter underveis, og på overtid fastsetter innbytter Marie Moen Preus sluttresultatet til 4-2. En kanonkule fra 18 meter, med 5 Aafk Fortuna spillere stående rundt seg. En meget god prestasjon av vår unge angriper.

  Foto: Marius K. Eriksen

  Vi drar i land 3 meget deilige og fortjente.

  «Vi leverer en veldig god kamp, på en litt ny måte å spille på. Det viser at gjengen vår er tilpasningsdyktige, noe som er meget viktig i fotball! Scorer 4 mål, med fire ulike målscorer. Nå har vi scoret 9 mål de siste to rundene, og gleder oss veldig til å reise til Tromsø til helga. Dette er slike kamper vi liker å være involvert i alle sammen»
  – Vetle Vangstuen

  Høydepunkter fra søndagens kamp: Høydepunkter: Kolbotn – Aafk Fortuna

  Kampfakta:

  Kolbotn – Aafk Fortuna: 4-2 (3-2)

  Startoppstilling:

  S. Panengstuen, E. Braut Brunes, C. Osnes-Ringen, S. Haaland, J. Bækkelund, C. Wik Alfredsen, L. Malloul (M. Moen Preus 71´ ), E. Hegg, T. Henriksen, J. Fridlund, M. Fenger (H. Thorhallsson 90´ )

  Scoringer:
  2´ Karna Solskjær (Aafk)
  9´ Johanne Fridlund
  35´ Emma Braut Brunes
  44´ Tuva Henriksen
  45´ Guro Hammer Røn (Aafk)
  90´ Marie Moen Preus

  Gult kort:
  18´ Christina Osnes-Ringen
  63´ Maria Herdel Pedersen (Aafk)
  75´ Martine Fenger
  90´ Agata Drozdzik (Aafk)

  Artikkelen 3 poeng i en innholdsrik toppkamp! ble først publisert på Kolbotn Kvinner.

  ]]>
  https://kolbotnkvinnefotball.no/nyheter/for-kampen-aafk-fortuna-i-11-serierunde/ <![CDATA[VV]]> Fri, 16 Jun 2023 12:16:31 +0000 <![CDATA[Klubbnyheter]]> https://kolbotnkvinnefotball.no/?p=5333 <![CDATA[

  Etter 3-2 seieren i første serierunde, er det klart for et nytt forrykende oppgjør når Aafk Fortuna kommer på besøk til varmen. Mange så på Aafk Fortuna som en av opprykksfavorittene foran sesongen, og etter litt over halvspilt grunnspill er de greit i rute når de stiller til kamp på Østre Greverud på søndag. 10... Read More [...]Les mer

  Artikkelen Før kampen: Aafk Fortuna i 11. serierunde ble først publisert på Kolbotn Kvinner.

  ]]> <![CDATA[

  Etter 3-2 seieren i første serierunde, er det klart for et nytt forrykende oppgjør når Aafk Fortuna kommer på besøk til varmen.

  Mange så på Aafk Fortuna som en av opprykksfavorittene foran sesongen, og etter litt over halvspilt grunnspill er de greit i rute når de stiller til kamp på Østre Greverud på søndag. 10 kamper ut i sesongen viser tabellen en tredjeplass, med 21 poeng så langt. Tangotrøyene står med sju seiere, tre tap, 25 scorede mål og 13 innslupne så langt, noe som vil si at det ofte er innholdsrike kamper med mye mål når Frode Fagermo bruker sin røst fra teknisk sone.

  Fortuna kommer nå rett fra en 4-2 seier mot TIL 2020. Aafk leiren følte at «Litt heldig som ikke får ei straffe imot i første omgang, men utover det har TIL veldig lite», mens gjengen fra Tromsø mente at «En kamp der vi styrer mye av banespillet, og føler vi skaper en del gode sjanser, men får ikke helt den uttellingen vi ønsker». Sannheten er kanskje et sted midt imellom, men de oransje tok alle poengene. Topp 3 på tabellen begynner nå å få en liten luke ned til de resiterende lagene, med Fyllingsdalen litt bak, på en solid fjerdeplass.

  Forrige gang vi møtte Aafk var i seriepremieren denne sesongen. En kamp som endte 3-2 til oss, etter scoring av Tuva, Johanne og Martine. Nå er stallen sterkere, mange spillere har utviklet seg stort og vi har virkelig kommer inn i et godt momentum etter flere sterke prestasjoner og resultater de siste kampene. Nå er det på tide at gjengen fra Ålesund får kjenne på litt ekte Østlands-varme, når vi inviterer til publikumsfest på Østre Greverud på søndag. Godt opp mot 30 varmegrader, god stemning og is i kiosken! Konkurranser, intervjuer og premier, kombinert med det som etter alle solemerker blir en strålende fotballkamp mellom to gode lag!

  «Vi gleder oss ekstremt til kamp! Vi dro i land en god seier sist vi spilte mot de, og håper å gjenta det samme igjen. Vi har trent godt, analysert oss selv og jobbet med mye av det vi må forbedre. Det har ikke skjedd noen store endringer i troppen denne uka, og de vi har tilgjengelig er helttente til kamp!»
  – Vetle Vangstuen

  Kampen spilles på Østre Greverud, 15:00 på søndag!
  Billett til kampen får du kjøpt her: Billetter: Kolbotn – Aafk Fortuna

  Artikkelen Før kampen: Aafk Fortuna i 11. serierunde ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/tre-poeng-etter-malfest-pa-jaeren/ <![CDATA[VV]]> Mon, 12 Jun 2023 15:43:37 +0000 <![CDATA[Toppfotball]]> https://kolbotnkvinnefotball.no/?p=5319 <![CDATA[

  Vi reiste til Jæren, fikk en leksjon i vindforhold og tok med oss alle poengene hjem til Sofiemyr. Søndag tok vi turen til vakre Rogaland, for å gjeste de grønne Jærbuene. En kjapp flytur, en kjapp busstur og vipps var vi på plass på Klepp stadion. Etter en liten sightseeing og et par timer med... Read More [...]Les mer

  Artikkelen Tre poeng etter målfest på Jæren ble først publisert på Kolbotn Kvinner.

  ]]> <![CDATA[

  Vi reiste til Jæren, fikk en leksjon i vindforhold og tok med oss alle poengene hjem til Sofiemyr.

  Søndag tok vi turen til vakre Rogaland, for å gjeste de grønne Jærbuene. En kjapp flytur, en kjapp busstur og vipps var vi på plass på Klepp stadion. Etter en liten sightseeing og et par timer med venting i skyggen var det endelig klart for kamp. Sola skinte, og rogalandsvinden hadde virkelig meldt sin ankomst.

  Kampen startet veldig bra, og allerede etter 4 minutter scorer vi vårt første mål, etter at Martine Fenger blir spilt gjennom på høyre kanten, og serverer Johanne Fridlund på gullfat fra 5 meter. Ledelsen holder ikke lenge, for bare noen minutter senere setter Klepps nr. 10 inn utligningen. Hjemmelagets midtbanedirigent skrur corneren rett i mål, godt hjulpet av vinden som ruvet over stadionveggene. I resten av omgangen har vi mye ball, og skaper noen småfarlige sjanser, uten at vi får uttelling. Vi går til pause med 1-1, etter 45 min med tidvis massiv motvind.

  I pausen blir vi enige om at mye er bra, samtidig som at vi får presisert noen små ting inn mot andre omgangen. Den starter like forrykende som først, og allerede 4 minutter ut i omgangen setter Johanne Fridlund sitt andre, etter godt presspill av Martine på topp. Det kan virke som om luften går litt ut av vertene, og videre i omgangen spiller vi oss til flere store sjanser. Klepp skaper noen farligheter de også, men vi klarer å holde unna. Etter 70 minutter i varmen gjør vi noen bytter, og setter inn friske bein. Det gir etter hvert uttelling, og etter 83 minutter setter Marie Moen Preus sitt første Kolbotn mål. Noen minutter senere setter Mille inn 4-1, når hun på godt «jærensk» dryler ballen i netttaket etter corner! Marie fastsetter resultatet til 5-1, med en kontakt avslutning etter fint forarbeid av jevnaldrende Aida Berg.

  «Det blir en god seier, mot et lag som har spilt jevne kamper hver eneste gang denne sesongen. Det at vi klarer å slå de 5-1 er sterkt. Vi gikk inn i kampen uten å være sikker på hva vi møtte, ettersom de gjorde endringer i støtteapparatet uka i forveien. En godt levert kamp fra mange, i en kamp vi har ganske mye ball. Veldig gøy at både Marie og Johanne scorer to, Johanne blir også fratatt hattricket pga en feilaktig annullert scoring. Det er også gledelig å se at Martine kan få tegnet seg med flere målgivende»
  – Vetle Vangstuen

  Vi tar med oss 3 gode poeng hjem, etter en godt gjennomført kamp!

  Kampfakta:

  Klepp – Kolbotn: 1-5 (1-1)

  Startoppstilling:

  S. Panengstuen, E. Braut Brunes, C. Osnes-Ringen (H. Thorhallsson 85´ ), S. Haaland, L. Ellingsen, C. Wik Alfredsen (A. Berg 79´ ), L. Malloul (M. Helland Flø 85´ ), E. Hegg, T. Henriksen (M. Moen Preus 71´ ), J. Fridlund, M. Fenger

  Scoringer:
  4´ Johanne Fridlund
  9´ Ine Mauland Tveit (Klepp)
  49´ Johanne Fridlund
  83´ Marie Moen Preus
  89´ Mille Helland Flø
  90´ Marie Moen Preus

  Gult kort:
  55´ Cecilie Mjelde (Klepp)
  76´ Ingrid Rame (Klepp)
  76´ Carina Wik Alfredsen
  85´ Mia Fredøy (Klepp)

  Artikkelen Tre poeng etter målfest på Jæren ble først publisert på Kolbotn Kvinner.

  ]]>
  https://kolbotnkvinnefotball.no/nyheter/malklubben-en-morsommere-mate-a-stotte-kolbotn-fotball-kvinner-pa/ <![CDATA[runeh]]> Thu, 08 Jun 2023 21:33:14 +0000 <![CDATA[Klubbnyheter]]> https://kolbotnkvinnefotball.no/?p=5300 <![CDATA[

  Er du med på Målklubben bidrar du til fremtidig utvikling for jenter hver gang du jubler for Kolbotn mål. Ved å melde deg på Målklubben støtter du Kolbotn Fotball Kvinner hver gang A-laget scorer mål. Du bestemmer selv sum du vil bidra med. Ditt bidrag hjelper Norges beste utviklingsklubb til å fortsette sitt gode arbeid... Read More [...]Les mer

  Artikkelen Målklubben -En morsommere måte å støtte Kolbotn Fotball Kvinner på ble først publisert på Kolbotn Kvinner.

  ]]> <![CDATA[

  Er du med på Målklubben bidrar du til fremtidig utvikling for jenter hver gang du jubler for Kolbotn mål.

  Ved å melde deg på Målklubben støtter du Kolbotn Fotball Kvinner hver gang A-laget scorer mål. Du bestemmer selv sum du vil bidra med. Ditt bidrag hjelper Norges beste utviklingsklubb til å fortsette sitt gode arbeid med spillerutvikling av fotballjenter i alle aldre. Slik deltar du: Jeg vil være med på Målklubben

  Artikkelen Målklubben -En morsommere måte å støtte Kolbotn Fotball Kvinner på ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/for-kampen-klepp-i-10-serierunde/ <![CDATA[VV]]> Fri, 09 Jun 2023 13:48:17 +0000 <![CDATA[Toppfotball]]> https://kolbotnkvinnefotball.no/?p=5291 <![CDATA[

  Det er ikke lenge siden vi møtte de sist.. nå er det vår tur til å reise, når vi tar turen til Jæren på søndag. Etter to fine kamper med 6 poeng er det klart for nye utfordringer når vi tar turen til Rogaland for å møte den gamle toppserieklubben. Klepp på sin side står... Read More [...]Les mer

  Artikkelen Før kampen: Klepp i 10. serierunde ble først publisert på Kolbotn Kvinner.

  ]]> <![CDATA[

  Det er ikke lenge siden vi møtte de sist.. nå er det vår tur til å reise, når vi tar turen til Jæren på søndag.

  Etter to fine kamper med 6 poeng er det klart for nye utfordringer når vi tar turen til Rogaland for å møte den gamle toppserieklubben. Klepp på sin side står med fem poeng etter ni serierunder, og avansement til 3. runde i cupen.

  Det har vært litt mager poengfangst så langt for våre motstandere, hvor tette og jevne kamper ofte har endt uten poeng. 4 ettmålstap og 2-0 som det største tapsmarginen bekrefter vel den påstanden, for det unge Klepp-laget. Målsetningen om å ta klubben inn i kampen om opprykk er kanskje justert litt, etter at det har vært store utskiftninger på spillersiden det siste året.
  Et annet sted hvor det har vært justeringer den siste uka er i trenerteamet. Hovedtrener Preben Stangeland ble toppspillerutvikler og toppspillerutvikler Ove Sele inntar rollen som hovedtrener. En aldri så liten rotasjon der altså.

  Forrige gang vi møtte Klepp var 29 april i år, når vi møtte de «hjemme» på Hoslebanen i Bærum. Den kampen endte med en 2-0 seier, etter to scoringer av Martine Fenger. Siden den tid har vertene plukket med seg to poeng, og etter to bortekamper på rad er de klare for å ta imot oss til kamp på Klepp stadion søndag.

  «Det å møte et lag som har fått «ny» trener er alltid spennende! Resultatmessig har Klepp hatt en tøff sesong, men prestasjonene er bedre enn resultatet tilsier. De har sluppet inn lite, men slitt med å score nok mål selv. Det er en kamp som på mange måter kan bli vanskelig, men vi tror at vi kan reise opp til Rogaland og ta 3 poeng»
  – Vetle Vangstuen

  Er du på en tidlig norgesferie, og i nærheten av Stavanger? Ta turen da vel!
  Billetter kjøpes her: Billetter: Klepp – Kolbotn
  Kan du ikke se kampen på stadion, så anbefaler vi å skru på TV2 Play på søndag kl 16:00, for å se oss kjempe om 3 nye poeng!

  Artikkelen Før kampen: Klepp i 10. serierunde ble først publisert på Kolbotn Kvinner.

  ]]>
  https://kolbotnkvinnefotball.no/nyheter/kolbotn-godt-representer-nar-nff-oslo-vant-malmo-trophy-2023/ <![CDATA[VV]]> Sun, 04 Jun 2023 19:57:56 +0000 <![CDATA[Klubbnyheter]]> <![CDATA[Toppfotball]]> https://kolbotnkvinnefotball.no/?p=5278 <![CDATA[

  Denne helga har ni av våre 2008 og 2009 jenter deltatt på Malmö Trophy, med NFF Oslo. NFF Oslo var heldige å få delta på den første utgangen av Malmö Trophy, som på sine hjemmesider skilter med «en internasjonal ungdomsturnering for kun de beste klubbene, i aldergruppen gutter og jenter 15 år». Og ser vi... Read More [...]Les mer

  Artikkelen Kolbotn godt representer, når NFF Oslo vant Malmö Trophy 2023 ble først publisert på Kolbotn Kvinner.

  ]]> <![CDATA[

  Denne helga har ni av våre 2008 og 2009 jenter deltatt på Malmö Trophy, med NFF Oslo.

  NFF Oslo var heldige å få delta på den første utgangen av Malmö Trophy, som på sine hjemmesider skilter med «en internasjonal ungdomsturnering for kun de beste klubbene, i aldergruppen gutter og jenter 15 år». Og ser vi på lagene som deltar, så er ikke den beskrivelsen feil.

  NFF Oslo ble satt opp i gruppe B med Arsenal (ENG), Sporting CP (POR), FC Fleury 91 (FRA) og HJK Helsinki (FIN). Gruppe A inneholdt vertsklubben Malmö (SVE), Sparta Praha (CZK), PSG (FRA), Breidablik (ISL) og Aalborg BK (DEN). Så kvaliteten på helgens motstandere var det ikke noe å si på.

  Fredagens første kamp endte med en solid 6-0 seier, etter blant annet to scoringer av Marie og en scoring av Nadia. I den andre kampen ble det også seier, når Oslo gjengen slo Helsinki 3-0. Også her noterte Marie seg med to scoring, noe som satte punktum for en meget god start på turneringen.

  Lørdagens kampoppsett var på papiret litt vanskeligere. når storklubbene Sporting og Arsenal var dagens motstandere. Sporting fra Portugal var første motstander, og to scoringer i det 26 og 28 minutt var det som trengtes for å vinne 2-1, i den foreløpig tøffeste kampen. 3 av 3 seire var et faktum, før det som av mange ble sett på som kampen mellom de to beste lagene i turneringen sto for tur. Arsenal FC fra England var gruppespillets siste motstander, men også her gikk jentene fra Oslo av med seieren, etter at vår egen Anna Bure Pettersen scoret på corner etter to minutter.

  Dermed ble det 12 av 12 mulige poeng, og finaleplassen var sikret! Der ble hjemmelaget Malmö FF motstander, i det som ble en finale uten den helt store spenningen. Det sto 2-0 etter 12 minutter, og jentene fra hovedstaden så seg aldri tilbake. Finalen endte i hele 4-1, og trofeet kunne løftes i sola i den svenske storbyen.

  «Det er viktig for utviklingen til disse unge at de får muligheten til å spille litt på eget årskull. Mange av de er involvert i A lagsfotball, og det er viktig å ha en balansegang mellom utfordringer og mestring. De har nå i helga fått masse internasjonale referanser, og samtidig fått en bekreftelse på at det som blir gjort rundt i Oslo kan måle seg mot de beste. En solid turnering av alle 9 Kolbotn jentene, og et fint fotballminne å ta med seg videre»
  – Vetle Vangstuen

  Vi gratulerer også Marie, som ble toppscorer i turneringen med 6 mål på fem kamper.

  Vi vil også takke NFF Oslo, som legger til rette for spillerutvikling på høyt nivå. Det blir jobbet meget godt i klubb og krets i området, og det er gledelig å se at vi kan utmerke oss også internasjonalt.

  Artikkelen Kolbotn godt representer, når NFF Oslo vant Malmö Trophy 2023 ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/tre-poeng-i-comebacket-pa-strommen-stadion/ <![CDATA[VV]]> Sun, 04 Jun 2023 09:41:12 +0000 <![CDATA[Toppfotball]]> https://kolbotnkvinnefotball.no/?p=5270 <![CDATA[

  Det satt langt inne, men etter utallige sjanser og muligheter til å score fikk vi uttelling til slutt. Vi reiste tilbake til Strømmen stadion, for årtes niende serierunde. ØHIL Ultra hadde tatt turen med trommer og flagg, og skapte en veldig fin ramme rundt kampen! Inngangen til kampen var tydelig, vi skulle ha fokus på... Read More [...]Les mer

  Artikkelen Tre poeng i comebacket på Strømmen Stadion ble først publisert på Kolbotn Kvinner.

  ]]> <![CDATA[

  Det satt langt inne, men etter utallige sjanser og muligheter til å score fikk vi uttelling til slutt.

  Vi reiste tilbake til Strømmen stadion, for årtes niende serierunde. ØHIL Ultra hadde tatt turen med trommer og flagg, og skapte en veldig fin ramme rundt kampen! Inngangen til kampen var tydelig, vi skulle ha fokus på eget spill, og samtidig ha i bakhodet at våre motstandere spilte midtukekamp på onsdag, og gjorde få endringer på laget.

  Kampen startet jevnt, og begge lag henger godt med. Vi har ballen mest, og skaper noen fine sjanser de første 15-20 minuttene. Etter 22 minutter får Joanna en smell, og vi blir tvunget til å gjøre et bytte. Ungjenta Liliana Malloul blir byttet inn, og noen små endringer blir gjort. Etter byttet fortsetter vi å styrer banespillet, noe 80% ballbesittelse og et par store sjanser et et sikkert tegn på. 0-0 er allikevel fasiten, når lagene går til pause i varmen.

  I garderoben blir det gjort noen små presiseringer, og vi ble enige om at mye var bra! Våre motstandere var nok de som var mest fornøyde med å komme til pause uten mål på tavla, og vi følte at denne kampen kunne gå veien hvis vi fortsatte å diktere tempo i kampen. De siste 45 minuttene fortsetter i det samme sporet som første omgang, selv om vi tidvis har litt mindre ball. Sjansene skal det ikke stå på, men det er ØHIL som scorer først, når de får headet inn en corner etter 59 minutter. Kanskje litt imot spillets gang, men vi har samtidig en følelse av at dette kan vi snu. Ti minutter senere får vi en scoring litt ut av det blå, og på et meget heldig vis. Tuva Henriksen slår et innlegg som toucher en ØHIL forsvarer og får en heldig skru, og som spretter forbi bortelagets sisteskanse og inn i mål. Vi får blod på tann, og det går ti nye minutter før vi får straffe, etter en soleklar hands innenfor 16 meteren.
  Martine Fenger plukker opp ballen, og setter straffen utagbart opp i vinkelen. I løpet av de siste minuttene skaper vi noen enorme sjanser, men klarer ikke å punktere kampen. Vi klarer allikevel å ro i land seieren, og tar med oss 3 deilige poeng!

  «Ut ifra spill og sjanser så er det fortjent. Det sitter litt lengre inn enn vi hadde håpet, men slike seiere smaker enda bedre! Det er mange som stepper opp og gjør en meget solid prestasjon. Lilly blir kastet inn, og leverer en meget meget god kamp på midten. Forsvart, med Emma i spissen har full kontroll på ØHIL sine farligste våpen. Midtbanen vår løper ekstremt mye, skaper mye fremover og vinner mye bakover. Johanne og Martine skaper masse farligheter fremover. Det er rett og slett mange som leverer godt»
  – Vetle Vangstuen

  Det er også svært gledelig å se at Linnea Haugen, Malin Rønningen og Malin Rugaas får sin debut på A laget i seriespill! Alle får gode minutter på banen, og har alle viktige bidrag med å sikre seieren. Vi gratulerer dere alle tre.

  Se høydepunkter fra gårsdagens kamp her: Høydepunkter: Kolbotn – ØHIL

  Kampfakta:

  Kolbotn – Øvrevoll Hosle: 2-1 (0-0)

  Startoppstilling:

  S. Panengstuen, E. Braut Brunes, C. Osnes-Ringen (M. Rugaas 90´ ), J. Bækkelund (L. Malloul 22´ ), S. Haaland, C. Wik Alfredsen, H. Thorhallsson (L. Haugen 69´ ), E. Hegg, T. Henriksen (T. Wilhelmsen 90´ ), J. Fridlund (M. Rønningen 90´ ), M. Fenger

  Scoringer:
  59´ Mari Løyland Vassanyi (ØHIL)
  69´ Tuva Henriksen
  80´ Martine Fenger

  Gult kort:
  48´ Martine Fenger
  80´ Kenneth Østerås (Trener ØHIL)
  84´ Tuva Olaussen Sagen (ØHIL)

  Artikkelen Tre poeng i comebacket på Strømmen Stadion ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/for-kampen-ohil-i-9-serierunde/ <![CDATA[VV]]> Thu, 01 Jun 2023 08:11:18 +0000 <![CDATA[Toppfotball]]> https://kolbotnkvinnefotball.no/?p=5265 <![CDATA[

  Vi reiser tilbake til Strømmen Stadion for 9. serierunde, når Øvrevoll Hosle kommer på besøk. Etter forrige rundes storseier mot Hønefoss, har vi fått gjennomført en og god treningsuke i varmen på Østre Greverud. De andre lagene har spilt midtukekamp i cupen, noe som vi gjorde oss ferdige med for noen uker siden. Det betyr... Read More [...]Les mer

  Artikkelen Før kampen: ØHIL i 9. serierunde ble først publisert på Kolbotn Kvinner.

  ]]> <![CDATA[

  Vi reiser tilbake til Strømmen Stadion for 9. serierunde, når Øvrevoll Hosle kommer på besøk.

  Etter forrige rundes storseier mot Hønefoss, har vi fått gjennomført en og god treningsuke i varmen på Østre Greverud. De andre lagene har spilt midtukekamp i cupen, noe som vi gjorde oss ferdige med for noen uker siden. Det betyr at vi har fått forberedt oss på en optimal måte, og gleder oss til å møte forrige sesongs vinner av 1sluttspillet.

  2022 sesongen for Bærumsklubben var god, og etter en tredjeplass i grunnspillet var de storfavoritter inn i 1. divisjonssluttspillet. De svarte til forventingene og plassen i sluttspillfinalen mot Avaldsnes ble et faktum. Det dobbeltoppgjøret leverte på alle områder, og det måtte ble ekstraomganger i returoppgjøret før det ble en avgjørelse. Dermed ble det en ny sesong i 1 divisjon.

  Foran denne sesongen måtte et nytt trenerteam stables på plass. Raymond Mikkelsen og Kenneth Østerås ble plukket ut til å lede satsingen videre, etter at Kjøvl Eidhammer ga seg på slutten av 2022 sesongen. Starten på denne sesongen har blitt preget av litt varierende resultater. Laget befinner seg på sjuendeplass på tabellen, med 8 poeng på 8 kamper. De kommer fra 2-0 seier mot Grei i cupen, og 2-2 hjemme mot Klepp i forrige serierunde. Så har har Mikkelsen og Østerås klart å få vind i seilene på Hoslebanen?

  Sist gang vi møtte helgens motstander i obligatorisk kamp var i 2016, når vi møtte de i andre runge i cupen. Den endte med 1-0 seier på Hoslebanen. Vi møtte også ØHIL i årets første treningskamp i slutten av januar. Den kampen endte med 4-1 seier, og vi håper å kunne kopiere resultatet på lørdag.

  «Vi er glade for at vi har fått en full treningsuke, uten å ha cupkamp midt i uka! Det gjør av vi går inn i kampen godt forberedt og med masse overskudd. Vi gleder oss faktisk til å komme tilbake på Strømmen Stadion igjen også, og håper flest mulig tar turen for å støtte oss mot flere mål og seiere»
  – Vetle Vangstuen

  Kampen spilles altså på Strømmen stadion, lørdag kl 13:00. Billetter til kampen får du kjøpt her:
  Billetter: Kolbotn – ØHIL

  Artikkelen Før kampen: ØHIL i 9. serierunde ble først publisert på Kolbotn Kvinner.

  ]]>
  https://kolbotnkvinnefotball.no/toppfotball/videre-i-j16-nm-etter-seier-mot-elverum/ <![CDATA[VV]]> Tue, 30 May 2023 18:29:52 +0000 <![CDATA[Klubbnyheter]]> <![CDATA[Toppfotball]]> https://kolbotnkvinnefotball.no/?p=5244 <![CDATA[

  Andre pinsedag tok vi turen til byen som for vår yngre garde kanskje er mest kjent for sitt Champions League lag i håndball, nemlig Elverum. Etter avansement i første runde, hjemme mot Fredrikstad ble vi satt opp mot Indre Østland sin siste gjenværende representant i turneringen. De hvite og svarte fra Elverum hadde slått Nittedal... Read More [...]Les mer

  Artikkelen Videre i J16 NM, etter seier mot Elverum ble først publisert på Kolbotn Kvinner.

  ]]> <![CDATA[

  Andre pinsedag tok vi turen til byen som for vår yngre garde kanskje er mest kjent for sitt Champions League lag i håndball, nemlig Elverum.

  Etter avansement i første runde, hjemme mot Fredrikstad ble vi satt opp mot Indre Østland sin siste gjenværende representant i turneringen. De hvite og svarte fra Elverum hadde slått Nittedal hele 7-0 i første mellomrunde, og er foreløpig ubeseiret i det regionale J17 seriespillet. Det var med andre ord en kamp mot en godt kvalifisert motstander som ventet oss mandag.

  Kampen startet friskt, og allerede etter 4 minutter gikk vi opp i ledelsen når Emilie Solstad stanget inn målet etter corner. Videre i omgangen fikk vi spillet mer og mer inn i vårt spor, og etter 20 minutter fikk Henny Thorhallsson en enkel jobb med å doble ledelsen. Maria Flatekvål presset frem en feil fra Elverums keeper, og la ballen til førstnevnte på 3 meter, helt uten motstandere i nærheten.
  Elverums keeper ble dessverre skadet i situasjonen, og vi håper at det ikke ble noe langvarig skade.

  Vi går til pause med en fortjent 2-0 ledelse, og er ganske fornøyde med mye, selv om vi ser at presisjonen med ball kunne vært betydelig bedre. Noen små justeringer blir gjort, samtidig som mange av de som startet på benken kommer inn. Andre omgang er bare et minutt gammel når Nadia Tahirukaj setter inn 3-0 på et strålende frispark fra hjørner av 16 meteren. Resten av kampen blir kontrollert, og vi skaper flere store sjanser gjennom omgangen. Det hele ender i en fin 3-0 seier, og avansement til tredje mellomrunde. Hvem vi møter da er ikke bestemt enda, så vi venter i spenning på hvilket lag som blir neste utfordring.

  «Det blir en kamp hvor vi føler at vi har ganske god kontroll. Elverum er et godt fysisk lag, med spillere som har mye kvalitet, men vi føler at vi får kampen inn i det sporet som passer oss fint. Vi scorer 3 mål og har fem avslutninger i tverrliggeren, så det hadde ikke vært noe å si om vi hadde scoret et par til. Det er alltid gøy å gå videre i NM, og vi gleder oss til veien videre i turneringen»
  – Vetle Vangstuen

  Vi takker Elverum for kampen, og ønsker de masse lykke til videre i sesongen!

  Kampfakta:

  Elverum – Kolbotn: 0-3 (0-2)

  Startoppstilling:

  J. Westen, L. Haugen, E. Solstad, I. Eriksen, T. Horn, H. Thorhallsson, L. Malloul, M. Rugaas, M. Rønningen, S. Gamst, M. Flatekvål

  Benyttede innbytter:

  L. Ellingsen, M. Helland Flø, A. Berg, A. Bure Pettersen, N. Tahirukaj, M. Moen Preus

  Scoringer:

  4´ Emilie Solstad
  20´ Henny Thorhallsson
  46´ Nadia Tahurkaj

  Artikkelen Videre i J16 NM, etter seier mot Elverum ble først publisert på Kolbotn Kvinner.

  ]]>