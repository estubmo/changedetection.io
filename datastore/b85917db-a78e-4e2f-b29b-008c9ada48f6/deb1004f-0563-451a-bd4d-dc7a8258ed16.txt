  https://toppserien.no/nyheter/disse-lagene-er-videre-til-runde-3-i-nm/ https://toppserien.no/nyheter/disse-lagene-er-videre-til-runde-3-i-nm/#respond <![CDATA[Toppfotball Kvinner]]> Wed, 31 May 2023 20:39:38 +0000 <![CDATA[Nyheter]]> https://toppserien.no/?p=24048 <![CDATA[

  Den 2. runden av årets Norgesmesterskap er ferdigspilt, og slik endte kampene. Alle lagene i Toppserien tok seg videre, mens flere av 1. divisjonsklubbene måtte takke for seg. Slik endte kampene: Kolbotn 2-1 KFUM Medkila 3-0 TIL 2020 Viking 0–2 Åsane Grand Bodø 0–10 Røa AaFK Fortuna 2–1 Molde Fredrikstad 0–3 LSK Kvinner IK Start... Read More [...]Les mer

  Artikkelen Disse lagene er videre til runde 3 i NM ble først publisert på Toppserien.

  ]]> <![CDATA[

  Den 2. runden av årets Norgesmesterskap er ferdigspilt, og slik endte kampene. Alle lagene i Toppserien tok seg videre, mens flere av 1. divisjonsklubbene måtte takke for seg.

  Slik endte kampene:

  Kolbotn 2-1 KFUM

  Medkila 3-0 TIL 2020

  Viking 0–2 Åsane

  Grand Bodø 0–10 Røa

  AaFK Fortuna 2–1 Molde

  Fredrikstad 0–3 LSK Kvinner

  IK Start Kvinner 1–2 Avaldsnes

  Klepp 1–0 Amazon Grimstad

  Fyllingsdalen 0–6 SK Brann

  Sogndal 2–4 Arna-Bjørnar

  Tiller 0–1 Rosenborg

  Arendal 0–3 Stabæk

  Øvrevoll Hosle 2–0 Grei

  Hønefoss BK 4–1 HamKam

  Odd 0–1 Lyn

  Porsanger 0–6 Vålerenga

  Artikkelen Disse lagene er videre til runde 3 i NM ble først publisert på Toppserien.

  ]]> https://toppserien.no/nyheter/disse-lagene-er-videre-til-runde-3-i-nm/feed/ 0
  https://toppserien.no/nyheter/supporter-tur-til-bergen/ https://toppserien.no/nyheter/supporter-tur-til-bergen/#respond <![CDATA[Admin]]> Wed, 31 May 2023 12:04:17 +0000 <![CDATA[Nyheter]]> https://toppserien.no/nyheter/supporter-tur-til-bergen/ <![CDATA[

  [...]Les mer

  Artikkelen SUPPORTER TUR TIL BERGEN ble først publisert på Toppserien.

  ]]> <![CDATA[

  Artikkelen SUPPORTER TUR TIL BERGEN ble først publisert på Toppserien.

  ]]> https://toppserien.no/nyheter/supporter-tur-til-bergen/feed/ 0
  https://toppserien.no/nyheter/coop-billetten-kamptilbud-for-alle/ https://toppserien.no/nyheter/coop-billetten-kamptilbud-for-alle/#respond <![CDATA[Toppfotball Kvinner]]> Wed, 31 May 2023 10:11:53 +0000 <![CDATA[Nyheter]]> https://toppserien.no/?p=24009 <![CDATA[

  Som Coop-medlem får du kampbilletter til maks 100 kr som voksen og 25kr som barn på alle Toppseriekamper. Vi er stolte over å ha Coop som samarbeidspartner og som Coop-medlem får du fordelen av egen pris på kampbilletter på alle Toppseriekamper. For å benytte seg av medlemsfordelen, må billetten kjøpes i klubbens digitale billettløsning som du... Read More [...]Les mer

  Artikkelen Medlemsrabatt på Toppserie-billetter! ble først publisert på Toppserien.

  ]]> <![CDATA[

  Som Coop-medlem får du kampbilletter til maks 100 kr som voksen og 25kr som barn på alle Toppseriekamper.

  Vi er stolte over å ha Coop som samarbeidspartner og som Coop-medlem får du fordele n av egen pris på kampbilletter på alle Toppseriekamper.

  For å benytte seg av medlemsfordelen, må billetten kjøpes i klubbens digitale billettløsning som du finner link til under. For å utløse rabatten må du skrive inn promokode «coopmedlem» ved bestilling av billetter på nett. I tillegg må du vise Coop-medlemskortet eller Coop-medlemsappen i inngangen på kampen.

  Alle voksne som kjøper billett, må være Coop-medlem og billettene gjelder barnebillett og voksenbillett på gitte plasser for hjemmesupportere. Det tas forbehold om tilgjengelige Coop-billetter.

  Det er mange spennende kamper fremover og terminlisten finner du her .

  Slik kjøper du Coop-billetten per klubb:

  Bruk promokode «coopmedlem» ved bestilling.

  Arna-Bjørnar
  Pris barnebillett: GRATIS
  Pris voksenbillett: 70,-
  Gjelder hjemmefeltet
  Nettside: https://arna-bjornar.no/
  Kjøp billett her: Arna-Bjørnar fotball (ticketco.events)

  Avaldsnes
  Pris barnebillett: 25
  Pris voksenbillett: 100,-
  Gjelder hjemmefeltet
  Nettside: https://avaldsnestoppfotball.no/
  Kjøp billett her: Avaldsnes IL (ticketco.events)

  Røa
  Pris barnebillett: GRATIS
  Pris voksenbillett: 100,-
  Gjelder hjemmefeltet
  Nettside: https://dynamitegirls.no/
  Kjøp billett her: Røa Dynamite Girls (ticketco.events)

  Lyn
  Pris barnebillett: 25,-
  Pris voksenbillett: 100,-
  Gjelder hjemmefeltet
  Nettside: https://lyndamer.no/
  Kjøp billetter her: Lyn Damer (ticketco.events)

  LSK Kvinner
  Pris barnebillett: 25,-
  Pris voksenbillett: 80,-
  Gjelder hjemmefeltet
  Nettside: https://lsk-kvinner.no/
  Kjøp billett her: LSK Kvinner FK (ticketco.events)

  Vålerenga
  Pris barnebillett: 25,-
  Pris voksenbillett: 100,-
  Gjelder hjemmefeltet
  Nettside: http://vif-damefotball.no/
  Kjøp billett her: Vålerenga Damer (ticketco.events)

  Rosenborg
  Pris barnebillett: 25,-
  Pris voksenbillett: 85,-
  Gjelder hjemmefeltet
  Nettside: https://rbk-kvinner.no/
  Kjøp billett her: Rosenborg BK Kvinner (ticketco.events)

  Stabæk
  Pris barnebillett: GRATIS
  Pris voksenbillett: 70,-
  Gjelder felt 201-202
  Nettside: https://www.stabak.no/lag/kvinner
  Kjøp billett her: Stabæk Fotball (ticketco.events)

  SK Brann
  Pris barnebillett: 25,-
  Pris voksenbillett: 100,-
  Gjelder sittetribunen
  Nettside: https://www.brann.no/lag/sk-brann-kvinner
  Kjøp billett her: SK Brann Toppserien (ticketco.events)

  Åsane
  Pris barnebillett: 25,-
  Pris voksenbillett: 80,-
  Gjelder hjemmefeltet
  Nettside: https://www.aafd.no/portal/arego/club/190
  Kjøp billett her: https://aafd.ticketco.events/no/nb

  Artikkelen Medlemsrabatt på Toppserie-billetter! ble først publisert på Toppserien.

  ]]> https://toppserien.no/nyheter/coop-billetten-kamptilbud-for-alle/feed/ 0
  https://toppserien.no/nyheter/arets-hoyeste-tilskuertall-det-ga-mersmak/ https://toppserien.no/nyheter/arets-hoyeste-tilskuertall-det-ga-mersmak/#respond <![CDATA[Toppfotball Kvinner]]> Wed, 31 May 2023 08:22:01 +0000 <![CDATA[Nyheter]]> https://toppserien.no/?p=24014 <![CDATA[

  Rekorden for 2023-sesongen er slått – og det av 1. divisjonsklubben AaFK Fortuna. På søndag skinte solen på Color Line Stadion, der 1173 fotballglade supportere tok turen for å se AaFK Fortuna mot Grand Bodø. Dette er ikke bare ny rekord for 1. divisjonsklubben eller for ligaen, men også det høyeste tilskuertallet i år, inkludert... Read More [...]Les mer

  Artikkelen Årets høyeste tilskuertall: – Det ga mersmak ble først publisert på Toppserien.

  ]]> <![CDATA[

  Rekorden for 2023-sesongen er slått – og det av 1. divisjonsklubben AaFK Fortuna.

  På søndag skinte solen på Color Line Stadion, der 1173 fotballglade supportere tok turen for å se AaFK Fortuna mot Grand Bodø. Dette er ikke bare ny rekord for 1. divisjonsklubben eller for ligaen, men også det høyeste tilskuertallet i år, inkludert Toppserien.

  Tidligere var det Brann som tronet med 1120 på Stemmemyren mot Vålerenga.

  I forkant av kampen har det vært stor mobilisering, hvor klubben også har samarbeidet med fotballkretsen i Sunnmøre og andre sponsorer. Kimy Fagermo jobber som marked- og arrangementsansvarlig i AaFK Fortuna, og har jobbet dag inn og ut for å få alt på plass.

  Foto: Kristian Moe.

  – Det var ingen som skulle gå glipp av at det var fotballfest på Color Line Stadion denne helgen. Vi har sendt invitasjon til alle i regionen, hatt helsider i avisen og pressemelding. Det har vært mye omtale overalt. I tillegg hadde vår generalpartner, Sparebanken Møre, en «publikumspris» hvor laget som lagde mest liv vant 10.000 kr.

  – Jentene fikk gåsehud da de skulle inn på banen. Det var så sabla mye liv fra start til slutt. I fanzonen etter måtte vi hente inn flere vakter fordi køen var så lang. Det ga mersmak, og vi må absolutt gjøre dette flere ganger. Vi vil gi folk opplevelsen, slik at de har lyst til å komme igjen senere. At de får øynene opp for den gode fotballen.

  I tillegg hadde de en familie-VIP på stadion med pizza og besøk av maskotene. Her fortalte også hovedtrener, Frode Fagermo, om kampplanen og om satsingen på kvinnefotballen i regionen.

  Foto: Kristian Moe.

  Artikkelen Årets høyeste tilskuertall: – Det ga mersmak ble først publisert på Toppserien.

  ]]> https://toppserien.no/nyheter/arets-hoyeste-tilskuertall-det-ga-mersmak/feed/ 0
  https://toppserien.no/nyheter/slik-spilles-2-runde-i-nm-2/ https://toppserien.no/nyheter/slik-spilles-2-runde-i-nm-2/#respond <![CDATA[Toppfotball Kvinner]]> Wed, 31 May 2023 07:11:53 +0000 <![CDATA[Nyheter]]> https://toppserien.no/?p=23817 <![CDATA[

  I den første runden gikk alle 1. divisjonsklubbene videre, med unntak av KIL/Hemne. Nå er vi klare for runde 2 og her kommer lagene fra Toppserien på banen. Alle kampene sendes på direktesport og TV 2 Play, med unntak av Odd-Lyn som sendes på NRK 2 og NRK TV. Kampoppsett 2. NM-runde 16.00: Viking –... Read More [...]Les mer

  Artikkelen Klare for 2. runde i NM ble først publisert på Toppserien.

  ]]> <![CDATA[

  I den første runden gikk alle 1. divisjonsklubbene videre, med unntak av KIL/Hemne. Nå er vi klare for runde 2 og her kommer lagene fra Toppserien på banen.

  Alle kampene sendes på direktesport og TV 2 Play, med unntak av Odd-Lyn som sendes på NRK 2 og NRK TV.

  Kampoppsett 2. NM-runde

  16.00: Viking – Åsane

  16.30: Grand Bodø – Røa

  17.00: AaFK Fortuna – Molde

  18.00: Fredrikstad – LSK Kvinner

  18.00: IK Start Kvinner – Avaldsnes

  18.00: Klepp – Amazon Grimstad

  18.00: Fyllingsdalen – SK Brann

  18.00: Sogndal – Arna-Bjørnar

  18.00: Tiller – Rosenborg

  18.30: Arendal – Stabæk

  19.00: Øvrevoll Hosle – Grei

  19.30: Hønefoss BK – HamKam

  20.00: Odd – Lyn

  20.00: Porsanger – Vålerenga

  Ferdig spilt:

  Kolbotn 2-1 KFUM

  Medkila 3-0 TIL 2020

  Artikkelen Klare for 2. runde i NM ble først publisert på Toppserien.

  ]]> https://toppserien.no/nyheter/slik-spilles-2-runde-i-nm-2/feed/ 0
  https://toppserien.no/nyheter/det-historiske-derbyet-pa-ullevaal-stadion/ https://toppserien.no/nyheter/det-historiske-derbyet-pa-ullevaal-stadion/#respond <![CDATA[Toppfotball Kvinner]]> Mon, 29 May 2023 18:51:11 +0000 <![CDATA[Nyheter]]> https://toppserien.no/?p=23988 <![CDATA[

  For første gang på kvinnesiden møtes Lyn og Vålerenga på Ullevaal Stadion. Lørdag 3. juni barker de sammen i «Kampen om Oslo». Kampen spilles 13.45 og sendes på NRK 1 og NRK TV fra 13.30. Derbyet mellom øst og vest går tilbake mange tiår. Det handler om prestisje og stolthet. Både for spillere, klubb og... Read More [...]Les mer

  Artikkelen Et historisk derby på Ullevaal Stadion ble først publisert på Toppserien.

  ]]> <![CDATA[

  For første gang på kvinnesiden møtes Lyn og Vålerenga på Ullevaal Stadion. Lørdag 3. juni barker de sammen i «Kampen om Oslo».

  Kampen spilles 13.45 og sendes på NRK 1 og NRK TV fra 13.30.

  Derbyet mellom øst og vest går tilbake mange tiår. Det handler om prestisje og stolthet. Både for spillere, klubb og supportere. Vålerenga er klare favoritter etter en imponerende sesong så langt. Etter helgens seier mot Rosenborg har de skapt en liten luke ned til tabelltoer Rosenborg.

  – Jeg tror de gleder seg veldig. Kampene mellom Lyn og Vålerenga betyr litt ekstra for begge klubbene. Rammene rundt kommer til å bli fine og forhåpentligvis kommer det masse mennesker. Begge lag fortjener det og kvinnefotballen er så i vinden, sier trener i Vålerenga, Nils Lexerød.

  Kjøp billett til Lyn – Vålerenga her!

  Vålerenga vant forrige kamp mot Lyn 4-0.
  Foto: Vegard Grøtt / BILDBYRÅN

  En kamp som folk husker

  Lyn har ikke vært like solide så langt, men ligger jevnt med resten av lagene på nedre halvdel av tabellen. Julie Jorde har vært i klubben siden 2018, og har kjent på følelsene knyttet til derbyet i mange sesonger.

  – Hver gang vi spiller mot Vålerenga, uavhengig nivå, så er det en kamp man gleder seg til. Man kjenner skikkelig at man vil prestere bra og vinne. Det ønsket er selvfølgelig like stort nå i Toppserien, forteller hun.

  – Vi ønsker at så mange som mulig ønsker å komme på kampen, og at det blir en kamp som folk husker. Det blir en bra match og mye spenning. Det hadde vært veldig gøy om det kom mange unge jenter på kamp også, som kan se spillere og forbilder ute på banen, avslutter hun.

  Artikkelen Et historisk derby på Ullevaal Stadion ble først publisert på Toppserien.

  ]]> https://toppserien.no/nyheter/det-historiske-derbyet-pa-ullevaal-stadion/feed/ 0
  https://toppserien.no/nyheter/trist-i-bergen-mot-brann/ https://toppserien.no/nyheter/trist-i-bergen-mot-brann/#respond <![CDATA[Admin]]> Mon, 29 May 2023 17:57:56 +0000 <![CDATA[Nyheter]]> https://toppserien.no/nyheter/trist-i-bergen-mot-brann/ <![CDATA[

  Himmelen gråt da vi tapte mot Brann Vi møtte til kamp i typisk Bergens-vær; 9 grader, regn, vind og skikkelig surt. Vi hadde selvfølgelig seieren hjemme på Røabanen i minne….og det hadde nok Brann også. Det viste seg raskt at dette skulle bli en helt annen kamp! Første omgang er Brann sin Det starter rolig.... Read More [...]Les mer

  Artikkelen Trist i Bergen mot Brann ble først publisert på Toppserien.

  ]]> <![CDATA[

  Himmelen gråt da vi tapte mot Brann

  Vi møtte til kamp i typisk Bergens-vær; 9 grader, regn, vind og skikkelig surt. Vi hadde selvfølgelig seieren hjemme på Røabanen i minne….og det hadde nok Brann også.

  Det viste seg raskt at dette skulle bli en helt annen kamp!

  Første omgang er Brann sin

  Det starter rolig. Etter 8 minutters spill får Brann et frispark i en veldig god innleggsposisjon. Andrine Hegeberg slår en perfekt pasning inn i boksen, og Crummer kliner til med en volley. Marie har ingen mulighet til å avverge scoring, og det står 1-o kun etter 9 minutter.

  Bare 3 minutter senere er det vi som har frispark ved midtstreken. Vi tar et kort frisparket raskt til Sarah, som slår inn. Der er Ragne som tar den ned på brystet, og får trillet ballen i mål. Oline følger og skjermer ballen til den går over streken for å sikre at ingen i Brann-forsvaret kan ødelegge Ragnes scoring. Det står 1-1 etter 12 minutter.

  Men Brann er på hugget bare minuttet etter. Brattberg-Lund kommer på venstre side, slår inn og Brochmann, som kommer på løp er nærmest udekket ved vår 5-meter, og kan heade enkelt i mål. Det står 2-1 etter 13 minutters spill.

  Brann får en ny mulighet bare 2 minutter sendere, men ballen går langt over mål etter at Marie har bokset det første skuddet.

  Etter dette kommer en rolig periode, og det skjer lite på begge sider av banen…..før Brann virkelig viser hva de er gode for.

  De ruller opp på sin venstre side. Haugland slår en perfekt pasning gjennom til Hegeberg. Hegeberg slår inn 90 grader til høyre. Der kommer Crummer på løp og slår ballen rett i mål. Dette er både presist og raskt. En lagarbeid av klasse, og vi rekker ikke å organisere oss godt nok til å hindre denne vakre prestasjonen. Det er bare å bøye seg i hatten, og gratulere med 3-1 etter 28 minutters spill.

  Resten av omgangen er jevn. Oline har en god mulighet etter 40 minutters spill, men vi går til pause med en fortjent 3-1-ledelse til Brann.

  Andre omgang er også Brann sin

  Vi gjør et bytte til 2. omgang. Martine går ut og Synne kommer inn.

  Brann går rett i angrep, og Hegeberg finner Brochmann igjen. Hun kan sette ballen i mål på 6 meter, men skyter rett på Maria.

  Etter 52 minutters spill gjør Marie en god redning på en ny Brann-sjanse, men det går bare ytterligere 4 minutter før Bran får en corner. En god corner fra Brattberg Lund til en udekket Brockmann, gir 4-1 til Brann.

  Etter 67 minutters spill kommer Cassandra inn for Kristin og Birgitte inn for Tuva.

  Etter 72 minutter er det vår tur. Ragne gjør en kjempejobb, og legger perfekt inn til Julie. Hun gjør ingen feil, og setter ballen i mål. Det står 4-2 i Bergen.

  Etter 74 minutter kommer Vårin inn for Solveig.

  Ved 86 minutters spill kan Julie nesten redusere, men Brannkeeperen er litt for raskt nede.

  På overtid får Brann ett nytt mål. Også dette er en vakker scoring. Et strålende langskudd fra Brattberg Lund går via stolpen og i mål.

  Vi må reise hjem til finværet i Oslo med et skikkelig tordenskrell i sekken.

  Nå gleder vi oss til å ta imot ett annet Bergenslag – Arna-Bjørnar – i Oslo lørdag 3. juni. Kampstart er kl 13:45

  Foto: Erling Løkken

  Artikkelen Trist i Bergen mot Brann ble først publisert på Toppserien.

  ]]> https://toppserien.no/nyheter/trist-i-bergen-mot-brann/feed/ 0
  https://toppserien.no/nyheter/er-du-klar-for-tidenes-lyn-uke/ <![CDATA[Admin]]> Mon, 29 May 2023 15:50:42 +0000 <![CDATA[Nyheter]]> https://toppserien.no/nyheter/er-du-klar-for-tidenes-lyn-uke/ <![CDATA[

  Er du LYN-supporter, har du MYE å se frem til denne uken. Det spilles nemlig fem a-lagskamper på syv dager. Allerede i kveld sparkes første kamp i gang når herrelaget tar i mot Ørn-Horten på Bislett stadion. Så er det vår tur på onsdag med cupkamp borte mot Odd i Skien. Det er TV-sendt kamp... Read More [...]Les mer

  Artikkelen Er du klar for tidenes LYN-uke? ble først publisert på Toppserien.

  ]]> <![CDATA[

  Er du LYN-supporter, har du MYE å se frem til denne uken. Det spilles nemlig fem a-lagskamper på syv dager. Allerede i kveld sparkes første kamp i gang når herrelaget tar i mot Ørn-Horten på Bislett stadion. Så er det vår tur på onsdag med cupkamp borte mot Odd i Skien. Det er TV-sendt kamp på NRK om du ikke tar turen.

  Byderby-dobbel
  Cup skal også herrelaget ut i. For på torsdag er det duket for Norges heteste byderby når de får besøk av Vålerenga på Bislett stadion. Kun to dager senere er det vår tur, men for første gang i historien skal vi spille på Ullevaal Stadion, mot nettopp Vålerenga. Det er allerede klart at det blir ny publikumsrekord for vår del, da det allerede er solgt over 1300 billetter til kampen.

  Før lørdagens kamp blir det Fanzone fra klokken 12.00 på Bergbanen utenfor stadion sammen med våre sponsorer OBOS, Coop og Hummel. Mer om dette senere i uken.

  I forbindelse med byderby-kampene, så har vi gått sammen med herrelaget og tilbyr en «byderby-billett» som gir deg inngang på begge kamper for 230 kroner. Du finner «byderby-billetten» her.

  Lyn-uken:
  Mandag kl. 17.00, Lyn 1896 FK – Ørn-Horten (Post Nord-ligaen). Kjøp billett her.
  Onsdag kl. 20.00, Odd – Lyn Damer (NM 2. runde). Direkte på NRK.
  Torsdag kl. 19.00, Lyn 1896 FK – Vålerenga (NM 2. runde). Kjøp billett her.
  Lørdag kl. 13.45, Lyn Damer – Vålerenga (Toppserien). Kjøp billett her.
  Søndag kl. 16.00, Fløy-Flekkerøy – Lyn 1896 FK (Post Nord-ligaen). Direkte på TV2 Play.

  Vi ønsker velkommen til en fantastisk LYN-uke på både Ullevaal Stadion og Bislett stadion!

  Artikkelen Er du klar for tidenes LYN-uke? ble først publisert på Toppserien.

  ]]>
  https://toppserien.no/nyheter/ny-publikumsrekord-opprykkskampen-tetter-seg-til/ https://toppserien.no/nyheter/ny-publikumsrekord-opprykkskampen-tetter-seg-til/#respond <![CDATA[kristianmoe]]> Sun, 28 May 2023 18:09:15 +0000 <![CDATA[Nyheter]]> https://toppserien.no/?p=23976 <![CDATA[

  Det ble satt ny publikumsrekord for en kamp i 1.-divisjon kvinner i oppgjøret mellom AaFK Fortuna og Grand Bodø. Denne runden gikk også serieleder TIL 2020 på sesongens første tap, som gjør at opprykkskampen fortsatt er vidåpen. [...]Les mer

  Artikkelen Ny publikumsrekord – opprykkskampen tetter seg til ble først publisert på Toppserien.

  ]]> <![CDATA[

  Runden

  Fyllingsdalen – TIL 2020 1-0

  Grei – KIL/Hemne 1-1

  Hønefoss – Kolbotn 0-4

  Øvrevoll Hosle – Klepp 2-2

  AaFK Fortuna – Grand Bodø 2-0

  Rystet serielederen

  Fyllingsdalen – TIL 2020 1-0 (1-0)
  Mål: 1-0 Hanna Mehammer (26)

  Fyllingsdalen har imponert denne sesongen, spesielt på hjemmebane hvor de er ubeseiret. Men denne runden ventet kanskje den største utfordringen man kan få på hjemmebane, nemlig serieleder TIL 2020 som ikke har tapt enda denne sesongen.

  Det ble en stillingskrig mellom de to lagene i begynnelsen av kampen. Kanskje ikke overraskende med tanke på at Fyllingsdalen ikke har sluppet inn mål på hjemmebane og TIL ikke har sluppet inn på bortebane denne sesongen.

  Likevel fikk vi noen sjanser der de fleste falt til gjestene fra nord, uten at det resulterte i scoringer. Scoring var det hjemmelaget som skulle få. 26 minutter var spilt da Hanna Mehammer satte ballen forbi Ingvild Villa og ga bergenserne ledelsen.

  TIL 2020 fortsatte å styre banespillet inn mot pause og i andre omgang, men Fyllingsdalen jobbet iherdig og lot ikke serielederen komme til altfor mange farligheter. Sandra Simonsen fikk en gyllen mulighet ut i andre omgang, men avsluttet i nettveggen.

  Så, to minutter før full tid havnet ballen i nettet bak Hannah Markussen i hjemmelagets mål, men scoringen ble avblåst for offside. Nærmere kom heller ikke TIL 2020, som går på sesongens første tap, mens Fyllingsdalen fortsetter å imponere i årets sesong.

  Bjarte Haugsdal har ledet Fyllingsdalen til en svært imponerende sesong i 1.-divisjon. Denne runden ble nykommeren det første laget til å slå serieleder TIL 2020.
  Foto: Marius Simensen / BILDBYRÅN

  Hver sin omgang

  Grei – KIL/Hemne 1-1 (0-1)
  Mål: 0-1 Maren Snekvik (33), 1-1 Celina Smith (73)

  I hovedstaden ventet en batalje mellom to lag som kommer inn i runden med en ordentlig godfølelse. Grei vartet opp med en sterk snuoperasjon i Nordlandshallen og snudde 0-2 til 3-2-seier, mens gjestene KIL/Hemne står med to strake seiere.

  På Greibanen var det bortelaget som kom best i gang og dominerte kampen i stor grad. Overtaket ga også resultater for KIL/Hemne. Først sendte Anfal el Yamani i vei et skremmeskudd som smalt i tverrliggeren, før lagkaptein Maren Snekvik sendte trønderne foran med en lur avslutning like etter halvtimen.

  Grei hadde en stor sjanse før hvilen som ble reddet av Ingvild Grøtting, men de første 45 minuttene handlet om KIL/Hemne som burde ledet med mer enn 1-0 til pause.

  Det gjorde de derimot ikke, og i andre omgang tok Grei mer og mer over banespillet. Antall målsjanser var ikke mange, men vertene tok vare på en av de få mulighetene de fikk. Etter 73 minutter spilte Amalie Taraldsen gjennom til Celina Smith. Sistnevnte gjorde ingen feil alene med keeper, og sørget for poengdeling i en kamp der lagene hadde hver sin omgang.

  Knep innpå toppen

  Hønefoss – Kolbotn 0-4 (0-0)
  Mål: 0-1 Emma Braut Brunes (64), 0-2 Martine Fenger (66), 0-3 Thea Wilhelmsen (69), 0-4 Martine Fenger (90+1)

  På AKA Arena var det topp mot bunn da Hønefoss tok imot opprykksjagende Kolbotn. Tross tabellsituasjon var det nødvendigvis ingen enkel oppgave som ventet for gjestene. Hønefoss vant nemlig det svært viktige bunnoppgjøret mot Klepp sist og fikk nok en solid boost av det.

  I åpningsminuttene virket det også slik, for det var hjemmelaget som fikk den første store sjansen. Den kunne heller ikke falt til en bedre person, men storscorer Silje Nyhagen satte ballen på feil side av stolpen. I motsatt ende fikk Martine Fenger sjansen alene med keeper, men Margaux Lægreid vartet opp med en strålende benparade.

  Ikke overraskende var det Kolbotn som hadde de fleste sjansene, men til pause sto det 0-0.

  Hjemmelaget kunne tatt ledelsen umiddelbart etter pause, men misbrukte muligheten. Deretter handlet det meste om Kolbotn, som virkelig skrudde til etter at timen var passert.

  Først stanget Emma Braut Brunes inn 1-0 etter 64 minitter, før Martine Fenger tegnet seg på scoringslisten to minutter senere. Tre minutter etter det igjen sto det 3-0 til Kolbotn takket være et kontant hodestøt fra Thea Wilhelmsen.

  Da var det ingen tvil om hvor poengene skulle havne. På overtid kontret gjestene og Martine Fenger fikk æren av å sette kronen på verket og fastsette sluttresultatet til 4-0.

  Poengdeling i høydramatisk kamp

  Øvrevoll Hosle – Klepp 2-2 (1-1)
  Mål: 1-0 Mari Løyland (23), 1-1 Mia Fedøy (42), 2-1 Joshualyn Reeves (80), 2-2 Mia Fedøy (88)

  Lørdagens siste kamp utspilte seg på Hoslebanen mellom Øvrevoll Hosle og Klepp. Det er to lag som på langt nær har skutt ut av startblokkene. Fjoårets topplag ØHIL har bare sju poeng på de sju første kampene, mens Klepp ligger sist etter tapet for bunnkollega Hønefoss forrige runde.

  Med andre ord var det t0 lag som virkelig trengte poeng, men det var vertene som tok tak i kampen og skapte flest sjanser. Blant annet hadde de en enorm dobbeltsjanse der Mari Vatne reddet det første forsøket, før returen smalt i tverrliggeren.

  Klepp var heller ikke ufarlig og tvang frem en mesterlig redning fra Una Langkås.

  Men det var Øvrevoll Hosle som skulle få kampens første scoring, og fortjent sådan. Ine Berre fant Mari Løyland foran mål, som enkelt kunne sende hjemmelaget i føringen.

  Vertene burde også hatt flere scoringer før pause, men isteden var det Klepp og Mia Fedøy som kunne juble for nettsus. Forsvarsspilleren kom først på et godt slått frispark og bredsidet inn utligningen like før hvilen.

  I likhet med de første 45 minuttene, bølget også andre omgang frem og tilbake. Begge lag var farlige i angrep og skapte sjanser, der Øvrevoll Hosle virket hakket hvassere. De største sjansene som kan nevnes var Cecilie Mjelde som tvang frem en redning på strek, mens Ine Berre hadde et forsøk i tverrliggeren.

  Joshualyn Reeves trodde hun hadde sikret Øvrevoll Hosle tre poeng mot Klepp med sin straffescoring 10 minutter før slutt. Men en sen scoring fra Mia Fedøy sørget for 2-2.
  Foto: Marius Simensen / BILDBYRÅN

  Det skulle derimot komme scoringer i andre omgang også, selv om det tok lang tid. 10 minutter før slutt ble Ine Berre revet ned i feltet, og dermed straffe til vertene. Joshualyn Reeves var sikker som eksekutør og sendte Øvrevoll Hosle tilbake i ledelsen.

  Da så det ut til at poengene skulle bli igjen på Hoslebanen, men to minutter før full tid dukket Mia Fedøy opp på dødball nok en gang, og stanget inn utligningen, og sørget for ett poeng til hvert av lagene etter et underholdende og dramatisk oppgjør.

  Publikumsrekord

  AaFK Fortuna – Grand Bodø 2-0 (2-0)
  Mål: 1-0 Nora Harnes Håheim (16), 2-0 Maria Herdel Pedersen (36)

  I Ålesund inviterte AaFK Fortuna til fotballfest på Color Line Stadion når de tok imot Grand Bodø. Målsetning var å passere 1000 tilskuere på tribunen og dermed sette ny publikumsrekord for en kamp i 1.-divisjon for kvinner. Tre poeng var også viktig for sunnmøringene, som med to strake tap har havnet litt bakpå i opprykkskampen.

  Hjemmelaget gikk derimot ut i hundre fra start og presset gjestene fra Bodø bakover i banen med en gang. Oransjetrøyene hadde flere farlige angrep tidlig og skapte i tillegg noen store sjanser.

  Etter 16 minutter klarte ikke Grand Bodø å stå imot det konstante presset fra vertene lenger. Nora Harnes Håheim ladet skuddfoten fra drøyt 18 meter og sendte i vei ei kanonkule av et skudd som sang i nettet bak Sydney Martinez.

  Deretter roet kampen seg noe ned, men det var fortsatt AaFK Fortuna som styrte det som skjedde på eget kunstgress. Omtrent 20 minutter etter 1-0-scoringen til Håheim, lå ballen i nettet bak Martinez nok en gang. Denne gangen kom Maria Herdel Pedersen alene gjennom med gjestenes sisteskanse, og den danske kantspilleren gjorde ingen feil og økte til 2-0.

  AaFK Fortuna fortsatte å ha de største og beste sjansene etter hvilen, selv om tempoet roet seg ned. Vertene kunne og burde økt ledelsen ytterligere, men fant ikke veien til nettmaskene flere ganger. Grand Bodø på sin side skapte svært lite og kunne gjøre lite med at AaFK Fortuna tok med seg alle tre poengene foran et rekordstort publikum på 1173 tilskuere.

  Artikkelen Ny publikumsrekord – opprykkskampen tetter seg til ble først publisert på Toppserien.

  ]]> https://toppserien.no/nyheter/ny-publikumsrekord-opprykkskampen-tetter-seg-til/feed/ 0
  https://toppserien.no/nyheter/viktige-seire-i-bunnen-valerenga-med-luke-i-toppen/ https://toppserien.no/nyheter/viktige-seire-i-bunnen-valerenga-med-luke-i-toppen/#respond <![CDATA[kristianmoe]]> Sat, 27 May 2023 18:46:43 +0000 <![CDATA[Nyheter]]> https://toppserien.no/?p=23966 <![CDATA[

  Det ble dramatikk i topp og bunn i den ellevte serierunden. Vålerenga vant toppkampen mot Rosenborg og skaffet seg et stort forsprang i gullkampen. I bunnen av tabellen ble det overtidsdrama mellom Avaldsnes og Åsane, mens Arna-Bjørnar tok steget vekk fra jumboplassen. [...]Les mer

  Artikkelen Viktige seire i bunnen – Vålerenga med luke i toppen ble først publisert på Toppserien.

  ]]> <![CDATA[

  Runden

  Arna-Bjørnar – Stabæk 4-2

  Avaldsnes – Åsane 0-1

  LSK Kvinner – Lyn 2-0

  Brann – Røa 5-2

  Vålerenga – Rosenborg 3-1

  Målfest på Arna

  Arna-Bjørnar – Stabæk 4-2 (2-1)
  Mål: 0-1 Meryll Abrahamsen (22), 1-1 Tomine Svendheim (25), 2-1 Miljana Ivanovic (31), 2-2 Smilla Vallotto (52), 3-2 Marie Andresen (63), 4-2 Linnea Sælen (82)

  For Arna-Bjørnar har det så langt vært en tung sesong. Bergenserne innehar sisteplassen, men de siste kampene har det lysnet litt for bunnlaget som har to uavgjorte på rad. Sist runde burde det blitt tre poeng mot Lyn, men en sen scoring hindret det. Denne helgen ventet en tøff test på hjemmebane mot et Stabæk-lag som håper å klatre på tabellen.

  I et forferdelig ruskete bergensvær var det gjestene fra Bærum som tok initiativet innledningsvis og skapte det som var av sjanser. Da var det langt ifra ufortjent at Meryll Abrahamsen sendte Stabæk i føringen etter 22 minutter.

  Men ledelsen skulle ikke vare lenge for Stabæk. Ut av intet utlignet Tomine Svendheim bare noen få minutter senere på hjemmelagets første sjanse i kampen. Deretter holdt Zara Jönsson på å sende Stabæk tilbake i ledelsen umiddelbart, men isteden smalt det i motsatt ende igjen.

  Miljana Ivanovic utnyttet en forsvarsfeil, rundet Sunniva Skoglund og trillet inn 2-1 til Arna-Bjørnar i det åpne målet. Kampen var plutselig snudd på hodet og det kunne faktisk blitt 3-1 til pause, men stolpen sto i veien for Ivanovic.

  Andre omgang på Arna Idrettspark startet med flere treff i metallet. Først var det Justine Kielland som traff tverrliggeren, før det var Linnea Sælen sin tur til å treffe stolpen.

  Målet skulle omsider komme etter alle stolpetreffene og det var Stabæk som fikk utligningen sin. Maren Thoresen fant Smilla Vallotto, som satte inn 2-2.

  Stabæk fortsatte å ha taktpinnen på Arna, men det var vertene som fikk uttelling. Ti minutter etter utligningsmålet til Vallotto, sendte Marie Andresen Arna-Bjørnar tilbake i ledelsen, for øvrig like etter nok et tverrliggertreff. Gjestene holdt på å svare umiddelbart, men Hanne Larsen reddet avslutningen.

  Både stolpen og tverrliggeren skulle få kjørt seg enda mer, først ved Miljana Ivanovic og deretter ved Justine Kielland – dermed hele seks stolpe- og tverrliggertreff i løpet av kampen.

  Like etter skuddet til Kielland i tverrliggeren, sto det derimot 4-2 på resultattavla. Ivanovic gjorde et fantastisk forarbeid og fant Linnea Sælen foran mål, som satte spikeren i kista og sørget for tre svært viktige poeng for Arna-Bjørnar.

  Det ble målfest på Arna Idrettspark i kampen mellom Arna-Bjørnar og Stabæk. Til slutt var det hjemmelaget som kunne juble for 4-2-seier og tre viktige poeng.
  Foto: Marius Simensen / BILDBYRÅN

  Overtidsdramatikk i bunnkampen

  Avaldsnes – Åsane 0-1 (0-0)
  Mål: 0-1 Mathilde Sangolt (90+3)

  På Karmøy skulle det utspille seg en særdeles viktig kamp i bunnen av tabellen. Nummer 8 på tabellen Avaldsnes fikk besøk av nummer 9 Åsane.

  Det ble ingen stor fotballkamp på Haugalandet i første omgang. Åsane hadde noen sjanser og var nærmest scoring før pause, mens Avaldsnes også hadde et par skumle muligheter. Omgangens største mulighet kom helt på tampen av omgangen, men Åsane avsluttet rett på keeper fra kort hold. Dermed sto det målløst mellom de to bunnlagene halvveis.

  Det skjedde heller ikke veldig mye foran målene etter pause. Åsane var hvassest, men de helt store sjansene ble det ikke.

  Mot slutten skulle det derimot bli drama. Først var Avaldsnes nære ved å stjele tre poeng, men Savanna Duffy reddet skuddet fra Cille Nilsen. Så, tre minutter på overtid smalt det. Mathilde Sangolt dro seg gjennom hjemmelagets forsvar, kom alene med keeper og plasserte ballen i lengste hjørne med en iskald avslutning, som sørget for ekstatisk jubel og tre uhyre viktige poeng til Åsane.

  Senket gamleklubben

  LSK Kvinner – Lyn 2-0 (1-0)
  Mål: 1-0 Emma Stølen Godø (42), 2-0 Emma Stølen Godø (49)

  Et annet interessant oppgjør denne runden fant sted i LSK-hallen da LSK Kvinner tok imot Lyn. Hjemmelaget var inne i en svak periode, men har kommet seg tilbake på vinnersporet. Men å fortsette den trenden mot Lyn er ikke enkelt, som har Anna Aahjem i storform.

  Det ble også en ganske jevn åpning på oppgjøret i LSK-hallen. Lagene byttet på å ha ballen, men uten å skape det helt store i begynnelsen. Etter hvert kom sjansene til både Kamilla Melgård og Rebecka Holum, men ingen av dem klarte å sette ballen på mål eller i mål.

  Fem minutter før pause fikk også Anna Aahjem en kjempemulighet, men alene med Cecilie Fiskerstrand var det keeperen som kom seirende ut av duellen og hindret 0-1 med en viktig redning.

  Istedenfor kom målet i motsatt ende. Tidligere Lyn-spiller Emma Stølen Godø gikk på skudd fra et frispark og sendte kanarifuglene i ledelsen like før hvilen.

  Nevnte Godø var også farlig foran Lyn-målet like etter pause. Etter 49 minutter ble en corner svingt inn i feltet og Godø stanget inn 2-0 til vertene.

  Lyn var nære ved å redusere noen minutter senere, men Fiskerstrand reddet nok en gang. Resten av kampen var LSK Kvinner ganske dominerende med tanke på skudd og sjanser, og hjemmelaget kunne sikkert scoret enda flere mål dersom effektiviteten var bedre. Men det ble ikke flere scoringer og kampen endte til slutt med 2-0-seier til LSK Kvinner.

  Emma Stølen Godø senket gamleklubben Lyn med to scoringer.
  Foto: Marius Simensen / BILDBYRÅN

  Voldsom revansje

  Brann – Røa 5-2 (3-1)
  Mål: 1-0 Larissa Crummer (9), 1-1 Ragne Svastuen (12), 2-1 Maria Brochmann (13), 3-1 Larissa Crummer (27), 4-1 Maria Brochmann (56), 4-2 Julie Hoff Klæboe (72), 5-2 Marit Bratberg Lund (90+1)

  På Stemmemyren var det duket for en spennende duell mellom to lag som har hatt litt kontrastfylte sesonger. Der Røa har imponert stort denne sesongen og befinner seg godt oppe på øvre halvdal, har Brann variert ganske mye og hadde en sesong under pari. Sist lagene møttes var det Røa som trakk det lengste strået, så den regjerende seriemesteren var nok revansjelystne.

  Det skulle det vise seg at de var også. For det tok ikke lang tid før rødtrøyene var i ledelsen. Allerede etter ni minutter sendte Larissa Crummer vertene i ledelsen med en utsøkt volleyavslutning.

  Ledermålet skulle vise seg å bli starten på noen kaotiske minutter på Stemmemyren, for bare to minutter senere svarte Røa. Hjemmelagets forsvar slet med å klarere et innlegg, og ballen havnet hos Ragne Svastuen som kriget inn utligningen.

  Men heller ikke dette resultatet skulle stå seg lenge. Brann gikk rett i angrep med Marit Bratberg Lund som slo inn og fant Maria Brochmann, som stusset bergenserne tilbake i ledelsen.

  Noen rolige minutter fulgte, men det tok ikke veldig lang tid før ballen lå i mål igjen. Larissa Crummer fikk æren av å avslutte et nydelig Brann-angrep etter 27 minutter og økte til 3-1.

  Den regjerende seriemesteren kjørte på videre etter sidebyttet og hadde tidlig noen store sjanser til å øke ledelsen ytterligere. Etter å ha brent noen sjanser tidlig i omgangen, skulle 4-1 komme for Brann. Maria Brochmann viste frem hodestyrken sin for ente gang, og stanget corneren fra Bratberg Lund i nettet.

  Dermed virket kampen avgjort, men Røa ga seg ikke uten ordentlig kamp. Drøye 20 minutter før slutt tente Julie Hoff Klæboe et lite håp om poeng da hun skled inn 2-4.

  Røa kom ikke nærmere enn som så, og på overtid fjernet Marit Bratberg Lund all tvil ved å banke ballen i lengste hjørne med et fantastisk skudd, og fastsette resultatet til 5-2.

  Stort steg mot gullet

  Vålerenga – Rosenborg 3-1 (1-0)
  Mål: 1-0 Olaug Tvedten (26), 2-0 Thea Bjelde (53), 2-1 Emilie Nautnes (73), 3-1 Janni Thomsen (90+10)

  Den ellevte serierunden i Toppserien ble avsluttet med toppkamp på Intility Arena mellom nummer 1 og nummer 2 på tabellen, da Vålerenga tok imot Rosenborg. Med seier ville serieleder Vålerenga skaffe seg en luke på toppen av tabellen og ta et langt steg mot seriegull, mens trønderne helst måtte unngå tap for å skape skikkelig spenning i gullkampen.

  Rosenborg startet toppkampen med å ha mest ball innledningsvis, men etter hvert tok hjemmelaget mer over. Begge lag hadde flere brukbare skuddforsøk, men de helt store sjansene uteble.

  Etter 26 minutter fikk derimot Vålerenga hull på byllen. Janni Thomsen fant Karina Sævik i boksen, men skuddet til spissen smalt i tverrliggeren. Returen ble til slutt vunnet av Thea Bjelde som la tilbake til Olaug Tvedten, som banket serielederen i føringen.

  Vålerenga styrte resten av omgangen, men uten at det skjedde mye foran mål. 1-0 sto seg dermed til pause.

  Starten av andre omgang bølget litt frem og tilbake, men det var Vålerenga som var effektive. Åtte minutter etter pause vartet hjemmelaget opp med en strøken kontring. Ballen havnet til slutt hos Thea Bjelde, som istedenfor å spille videre, valgte å gå for skudd selv. Det var ingen dum avgjørelse fra midtbanespilleren, som fikk drømmetreff og hamret ballen utagbart opp i krysset bak Rugile Rulyte og økte til 2-0.

  Gjestene fra Trondheim hevet seg betraktelig etter scoringen til Bjelde og var det beste laget i en periode. I løpet av den perioden hadde Kristine Minde et skudd i tverrliggeren via hanskene til Jalen Tompkins, samt en annen stor sjanse ved Anna Jøsendal.

  Vålerenga vant toppkampen mot Rosenborg og skaffet seg en luke på ni poeng ned til gullrivalen.
  Foto: Vegard Grøtt / BILDBYRÅN

  Og den gode perioden skulle også gi uttelling for trønderne. Etter 73 minutter fikk Emilie Nautnes ballen i feltet etter et skudd som gikk via en Vålerenga-forsvarer. Spissen gjorde ingen feil og satte ballen i nettet, og jublet hemningsløst for redusering. Assistentdommer var derimot oppe med flagget og markerte for offside, noe som viste seg å være fullstendig feil. Etter en diskusjon innad i dommerteamet, ble avgjørelsen omgjort og reduseringen var et faktum.

  Naturligvis presset Rosenborg veldig på for en utligning resten av kampen, og fikk etablert et voldsomt trykk mot Vålerengas mål. Tross flere skumle situasjoner, kom ikke scoringen for gjestene, og med mye rom bakover i banen, kunne Janni Thomsen til slutt kontre inn 3-1 og avgjøre toppkampen.

  Vålerenga skaffer seg dermed en luke på ni poeng ned til Rosenborg – riktignok med en kamp mer spilt – men seieren var et stort steg mot seriegullet for Vålerenga.

  Artikkelen Viktige seire i bunnen – Vålerenga med luke i toppen ble først publisert på Toppserien.

  ]]> https://toppserien.no/nyheter/viktige-seire-i-bunnen-valerenga-med-luke-i-toppen/feed/ 0