  https://toppserien.no/nyheter/amanda-johnsson-haahr-forlenger-med-lsk-kvinner-2/ <![CDATA[Admin]]> Fri, 23 Jun 2023 16:15:35 +0000 <![CDATA[Nyheter]]> https://toppserien.no/nyheter/amanda-johnsson-haahr-forlenger-med-lsk-kvinner-2/ <![CDATA[

  Det en stor glede å gå inn i helgen med gladnyheten om at vår svenske angrepsspiller Amanda Johnsson Haahr har forlenget sin kontrakt med LSK Kvinner ut 2025. 27-åringen som kom til klubben i fjor sommer, gleder seg til å fortsette å spille i gult og svart. – Det kjennes veldig bra. Når klubben ville... Read More [...]Les mer

  Artikkelen Amanda Johnsson Haahr forlenger med LSK Kvinner ble først publisert på Toppserien.

  ]]> <![CDATA[

  Det en stor glede å gå inn i helgen med gladnyheten om at vår svenske angrepsspiller Amanda Johnsson Haahr har forlenget sin kontrakt med LSK Kvinner ut 2025. 27-åringen som kom til klubben i fjor sommer, gleder seg til å fortsette å spille i gult og svart.

  – Det kjennes veldig bra. Når klubben ville forlenge fantes det ingen tvil. Jeg har trivdes veldig bra under min tid i klubben, og dette viser at de har troen på meg, sier Amanda.

  Svensken er veldig fornøyd med hvordan laget har sett ut i årets sesong, og hun har troen på at LSK Kvinner kommer til å bli enda bedre utover i sesongen.

  – Vi har startet sesongen på en veldig bra måte, selv om vi har et ganske nytt lag og nye trenere. Dette er noe som gjør at det er veldig spennende å se hvor bra vi faktisk kan bli. Jeg har veldig stor tro på laget, og selv om mange sier vi har overrasket i årets sesong, har vi alltid hatt en veldig stor tro på oss selv innad i gruppen, sier Amanda.

  Se hele videointervjuet med Amanda her!

  Det sportslige apparatet er veldig glade for å lande signaturen til Amanda, og hovedtrener André Bergdølmo trekker frem viktigheten av å ha med Amanda videre, både på og utenfor banen.

  – Amanda er en spiller som har en veldig profesjonell innstilling til det å være fotballspiller. Vi ønsker å bygge en kultur og grunnmur for hvordan vi i LSK Kvinner ønsker å ha det, både på og utenfor banen, og her er Amanda er sentral bidragsyter. Vi er veldig fornøyd med å ha med Amanda videre, sier André.

  Sportssjef Jan Henrik Øydne trekker i likhet med André frem Amandas egenskaper både på og utenfor banen, og han er tydelig på viktigheten av å ha med Amanda videre.

  – Vi er veldig glade for at Amanda blir med oss videre de neste årene. Hun passer godt inn både på og utenfor banen og vi er sikker på at hun forsetter den gode utviklingen i klubben. I vår langsiktige plan er Amandas ferdigheter og personlighet perfekt i LSK Kvinner, sier Jan Henrik.

  Vi gleder oss til fortsettelsen, Amanda!

  VI – OSS – SAMMEN

  Artikkelen Amanda Johnsson Haahr forlenger med LSK Kvinner ble først publisert på Toppserien.

  ]]>
  https://toppserien.no/nyheter/kampen-om-tredjeplassen-og-skjebneoppgjor-i-bunnen-slik-spilles-toppserie-runden/ https://toppserien.no/nyheter/kampen-om-tredjeplassen-og-skjebneoppgjor-i-bunnen-slik-spilles-toppserie-runden/#respond <![CDATA[Alexander Larsen]]> Fri, 23 Jun 2023 09:41:27 +0000 <![CDATA[Nyheter]]> https://toppserien.no/?p=24259 <![CDATA[

  Cupen er lagt til side. Nå er det serien som igjen står på spill. [...]Les mer

  Artikkelen Kampen om tredjeplassen og skjebneoppgjør i bunnen: Slik spilles Toppserie-runden ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 16. serierunde ut:

  RUNDE 16 | TOPPSERIEN
  Avaldsnes Toppfotball  24. juni 15:00  Arna-Bjørnar
  Rosenborg BK Kvinner   24. juni 15:00  Åsane       
  SK Brann               24. juni 15:00  LSK Kvinner 
  Stabæk                 24. juni 15:00  Lyn         
  Røa Fotball Elite      24. juni 16:45  Vålerenga   
  



  Sesongen er over halvspilt, og det tetter seg til i både topp og bunn. Mens Vålerenga riktignok har sikret seg en liten luke på toppen av tabellen, er det fullt drama i bunnen av tabellen der Arna-Bjørnar og Avaldsnes i aller høyeste grad er involvert.

  Og denne helgen møtes de – nummer ti og nummer ni på tabellen!

  Nervedrama i bunnen

  Det er på Karmøy det smeller når Avaldsnes tar imot bergenserne til et uhyre viktig oppgjør.

  Begge var i aksjon i cupen i midtuken – og begge måtte der konstatere at drømmen om Ullevaal brast. Avaldsnes fikk det meget tøft hjemme mot et annet lag fra Bergen, Åsane. Arna-Bjørnar slet ytterligere og tapte til slutt hele 0-5 hjemme mot Rosenborg.

  Likevel er det ingen tvil om at det er denne kampen – og serien – som er klart viktigst for begge lag. Det så man på laguttakene i midtuken, og det har også sine naturlige grunner med tanke på konsekvensene av et eventuelt nedrykk.

  Avaldsnes er inne i en varierende periode, der de mot de beste lagene stort sett tar poeng og hevder seg, mens de sliter mer mot lag lenger ned på tabellen. De står med fire poeng på sine fire siste kamper i serien. Sist ble det 0-3 i Bergen mot Brann.

  Her møter de et formsvakt Arna-Bjørnar-lag som ikke har vunnet i serien siden 27. mai. En bedre anledning enn dette skal man lete lenge etter for deres del.

  Da lagene møttes i Bergen i det omvendte oppgjøret, vant Avaldsnes 3-2.

  Et annet høyinteressant oppgjør denne runden er Brann – LSK Kvinner – med all sannsynlighet en kamp mellom de to lagene som kjemper om tredjeplassen denne sesongen.

  Fem poeng skiller lagene i favør LSK Kvinner før helgens runde, så her handler det naturlig nok for Brann om å ta tre poeng. Og med en god og imponerende 8-0-seier i cupen mot Klepp, har oppladningen til kampen vært god.

  Men LSK Kvinner har prestert godt under ledelse av André Bergdølmo denne sesongen og slo i forrige runde Stabæk 3-2.

  Da lagene møttes sist, ble det 0-0 i LSK-hallen.

  De resterende kampene

  De tre resterende kampene ser slik ut:

    * Rosenborg – Åsane
    * Røa – Vålerenga
    * Stabæk – Lyn

  Rosenborg er naturlig nok klare favoritter før møtet med nyopprykkede Åsane, som riktignok er inne i en god periode og har fire kamper uten tap.

  Den store positive overraskelsen denne sesongen er Røa og deres 5. plass. De overrasket tidlig i sesongen da de spilte 3-3 mot Vålerenga på akkurat denne banen. Kan de gjøre det på ny her?

  At Lyn skulle slå Rosenborg i forrige runde, var det nok få som hadde sett for seg. Men Anna Aahjem scoret nok en gang, det samme gjorde hun i cupen da hun scoret hat trick mot Øvrevoll Hosle og 6-4-seieren der. Bare to poeng skiller Lyn og Stabæk før helgens oppgjør på Nadderud.

  Slik ser tabellen ut før runden:

  TABELL | TOPPSERIEN
  1                    Vålerenga              16  33   40
  2                    Rosenborg BK Kvinner   15  22   31
  3                    LSK Kvinner            15  10   27
  4                    SK Brann               15  4    22
  5                    Røa Fotball Elite      16  1    20
  6                    Åsane                  15  -6   17
  7                    Stabæk                 14  -5   16
  8                    Lyn                    15  -13  14
  9                    Avaldsnes Toppfotball  14  -21  12
  10                   Arna-Bjørnar           15  -25  9 
  

  Artikkelen Kampen om tredjeplassen og skjebneoppgjør i bunnen: Slik spilles Toppserie-runden ble først publisert på Toppserien.

  ]]> https://toppserien.no/nyheter/kampen-om-tredjeplassen-og-skjebneoppgjor-i-bunnen-slik-spilles-toppserie-runden/feed/ 0
  https://toppserien.no/nyheter/toppkampen-som-kan-definere-sesongen/ https://toppserien.no/nyheter/toppkampen-som-kan-definere-sesongen/#respond <![CDATA[Alexander Larsen]]> Fri, 23 Jun 2023 09:41:14 +0000 <![CDATA[Nyheter]]> https://toppserien.no/?p=24268 <![CDATA[

  Verken TIL 2020 eller Kolbotn klarte å sikre en plass i Toppserien i nedrykkssluttspillet forrige sesong. Denne helgen barker de sammen, hvor begge har et håp om å ta seg et steg nærmere øverste nivå. [...]Les mer

  Artikkelen Toppkampen som kan definere sesongen ble først publisert på Toppserien.

  ]]> <![CDATA[

  Slik ser 11. serierunde ut i 1. divisjon:

  Grei – Hønefoss 13.00

  TIL 2020 – Kolbotn 14.00

  Klepp – Øvrevoll Hosle 14.30

  Kil/Hemne – Grand Bodø 13.00

  AaFK Fortuna – Fyllingsdalen 15.00

  De tre førstnevnte kampene spilles lørdag, mens de to resterende spilles søndag.

  TIL 2020 har klønet det til den siste tiden og gitt fra seg tabelltoppen etter noen skuffende resultater for deres del. 0-1 mot Fyllingsdalen, 2-4 mot AaFK Fortuna og 1-1 mot Grand Bodø i løpet av de fire siste seriekampene er nok noe de er svært lite fornøyd med.

  Laget med opprykksambisjoner henger fortsatt godt med, men har som nevnt gitt fra seg tabelltoppen og nå blitt passert av Kolbotn som leder med fire poeng.

  Ikke nok med det har nordlendingene et hardtsatsende AaFK Fortuna like bak, bare to poeng unna. Så denne kampen kan definitivt være med på å sende et signal om de virkelig skal henge med i toppen og kjempe om direkte opprykk – eller om de først og fremst må konsentrere seg om å kapre andreplassen og i så fall kvalifisering.

  Formsterkt topplag

  Og om TIL 2020 er i svak form om dagen, er Kolbotn det motsatte. Fire strake seire i serien og 15 scorede mål i løpet av perioden er meget imponerende. Laget har virkelig klart å mobilisere etter det bitre nedrykket forrige sesong.

  Med seier her kan de ta et stort steg mot et comeback på øverste nivå.

  Et annet viktig oppgjør denne runden er Grei – Hønefoss, der begge lag kjemper i bunnen om å unngå nedrykk. Seier til et av lagene her kan bli helt avgjørende når vi teller opp til slutt, og bare ett poeng skiller i favør Hønefoss før helgens runde.

  Slik er status hos lagene

  Klepp fikk det blytungt i cupen med 0-8 borte mot Brann, men samtidig var det nok ikke den kampen de hadde tenkt å bruke mest energi på denne uken. Serien er naturlig nok viktigst, og der har det ikke blitt seier siden åpningskampen. Kan de ta en etterlengtet trepoenger her mot ØHIL? Seks poeng skiller opp til trygg grunn for øyeblikket.

  De to siste kampene er Kil/Hemne – Grand Bodø og AaFK Fortuna – Fyllingsdalen, som begge spilles søndag. Grand Bodø kan med tre poeng virkelig rykke litt ifra nedrykksstriden, mens Kil/Hemne potensielt kan melde seg på helt i toppen.

  Fyllingsdalen er litt i ingenmannsland akkurat nå etter en god start. Fem poeng ned til nedrykk og åtte poeng opp til kvalifisering for opprykk gjør at de lever greit akkurat nå. Her venter en tøff utfordring mot AaFK Fortuna som har fått ferten av opprykk.

  Slik ser tabellen ut før serierunden:

  TABELL | 1.DIVISJON
  1                    Kolbotn         11  18   27
  2                    Tromsø IL 2020  11  15   23
  3                    AaFK Fortuna    11  10   21
  4                    KIL/Hemne       11  -1   17
  5                    Fyllingsdalen   11  2    15
  6                    Øvrevoll Hosle  11  0    14
  7                    Grand Bodø      11  -9   11
  8                    Hønefoss BK     11  -11  11
  9                    Grei            11  -13  10
  10                   Klepp           11  -11  5 
  

  Artikkelen Toppkampen som kan definere sesongen ble først publisert på Toppserien.

  ]]> https://toppserien.no/nyheter/toppkampen-som-kan-definere-sesongen/feed/ 0
  https://toppserien.no/nyheter/for-kampen-brann-lsk-kvinner/ <![CDATA[Admin]]> Fri, 23 Jun 2023 06:59:24 +0000 <![CDATA[Nyheter]]> https://toppserien.no/nyheter/for-kampen-brann-lsk-kvinner/ <![CDATA[

  Ukens tredje kamp står for tur når vi reiser til Bergen for å møte Brann på Stemmemyren i morgen klokken 15.00. Om én uke smeller det i LSK-hallen – bli med på derby mot Vålerenga 30. juni kl. 19.00. Billinfo finner du her! Brann har på mange måter vært en stor skuffelse i årets sesong.... Read More [...]Les mer

  Artikkelen Før kampen: Brann – LSK Kvinner ble først publisert på Toppserien.

  ]]> <![CDATA[

  Ukens tredje kamp står for tur når vi reiser til Bergen for å møte Brann på Stemmemyren i morgen klokken 15.00.

  Om én uke smeller det i LSK-hallen – bli med på derby mot Vålerenga 30. juni kl. 19.00. Billinfo finner du her!

  Brann har på mange måter vært en stor skuffelse i årets sesong. Det er nok veldig mange ulike faktorer som spiller inn, men status etter 15 spilte kamper er 22 poeng og fjerdeplass for fjorårets suverene seriemester. Bergenserne ligger med det plassen bak oss på tabellen med fem poeng mindre.

  Det kan likevel se ut som at den tidligere LSK Kvinner-treneren Knut Slatleim og Brann har en formkurve som peker riktig vei. På sine seks siste seriekamper har de kun tapt én kamp.

  Vi møtte Brann i tredje serierunde i årets sesong på hjemmebane. Oppgjøret i LSK-hallen endte med poengdeling etter null scorede mål, i en kamp hvor vi var nærmest å ta med oss alle tre poengene.

  Stor tro på å få med seg poeng hjem til Lillestrøm

  – Vi kommer fra en «behagelig» midtukekamp på onsdag inn mot lørdagens kamp mot Brann. Mot Kolbotn fikk vi hvilt en del spillere, og de som fikk sjansen fra start leverte en fin kamp. Dette var første gang vi hadde full benk i år, så dette lover godt for innspurten, sier André.

  – I Bergen venter et Brann-lag som har sett bedre ut i den siste tiden, og vi forventer et relativt jevnt oppgjør. Vi har brukt treningene denne uken godt på å forberede oss på hva vi tror Brann kommer med på lørdag. Jeg har stor tro på at vi klarer å fremstå slik vi ønsker, slik at vi får med oss noe i Bergen, sier André.

  Kampen sendes på TV 2 Sport 1.

  VI – OSS – SAMMEN

  Artikkelen Før kampen: Brann – LSK Kvinner ble først publisert på Toppserien.

  ]]>
  https://toppserien.no/nyheter/vi-avslutter-forste-halvdel-av-sesongen-med-ett-smell-bli-med-pa-derby-30-juni/ <![CDATA[Admin]]> Thu, 22 Jun 2023 09:31:05 +0000 <![CDATA[Nyheter]]> https://toppserien.no/nyheter/vi-avslutter-forste-halvdel-av-sesongen-med-ett-smell-bli-med-pa-derby-30-juni/ <![CDATA[

  Fredag 30. juni klokken 19.00 smeller det i LSK-hallen når erkerival Vålerenga kommer på besøk til siste kamp i Toppserien før vi tar sommerpause. Får å skape best mulig rammer til kampen, har vi fått med oss vår generalpartner DNB til å sponse billetter til lokale lag! Hvordan får du billett? DNB #HUNINVESTER-BILLETTEN til lokale... Read More [...]Les mer

  Artikkelen Vi avslutter første halvdel av sesongen med ett smell – Bli med på derby 30. juni! ble først publisert på Toppserien.

  ]]> <![CDATA[

  Fredag 30. juni klokken 19.00 smeller det i LSK-hallen når erkerival Vålerenga kommer på besøk til siste kamp i Toppserien før vi tar sommerpause. Får å skape best mulig rammer til kampen, har vi fått med oss vår generalpartner DNB til å sponse billetter til lokale lag!

  Hvordan får du billett?

  DNB #HUNINVESTER-BILLETTEN til lokale lag

  DNB sponser billetten til ditt alle lokale lag som ønsker bli med på derby. Send mail til jonas@lsk-kvinner.no for å løse ut din billett.

  COOP-BILLETTEN:

  Som Coop-billetten får du rabatt på alle våre hjemmekamper i Toppserien.

  Barn = 25,-

  Voksen = 80,-

  Link til billettsalg finner du her!

  Denne kampen vil du ikke gå glipp av, vi sees!

  VI – OSS – SAMMEN

  Artikkelen Vi avslutter første halvdel av sesongen med ett smell – Bli med på derby 30. juni! ble først publisert på Toppserien.

  ]]>
  https://toppserien.no/nyheter/heder-til-avaldsnes-damene/ https://toppserien.no/nyheter/heder-til-avaldsnes-damene/#respond <![CDATA[Admin]]> Tue, 20 Jun 2023 06:20:25 +0000 <![CDATA[Nyheter]]> https://toppserien.no/nyheter/heder-til-avaldsnes-damene/ <![CDATA[

  Forrige uke fikk vi det hyggelige beskjeden at vi er tildelt prisen «Karmøyfiskaren» for 2023. En stor annerkjennelse for den innsatsen som er gjort i løpet av de siste 10-15 år for å skape et topplag innen for jenter mellom Bjørnefjorden (Bergen) og Boknafjorden (Stavanger). Og i dag er vi den enste klubben i øverste... Read More [...]Les mer

  Artikkelen Heder til Avaldsnes damene ble først publisert på Toppserien.

  ]]> <![CDATA[

  Forrige uke fikk vi det hyggelige beskjeden at vi er tildelt prisen «Karmøyfiskaren» for 2023. En stor annerkjennelse for den innsatsen som er gjort i løpet av de siste 10-15 år for å skape et topplag innen for jenter mellom Bjørnefjorden (Bergen) og Boknafjorden (Stavanger). Og i dag er vi den enste klubben i øverste divisjon mellom Bergen og Oslo.

  Kriterier: Karmøyfiskaren gis til personer, organisasjoner eller grupper som har markedsført Karmøy på en positiv måte. Prisen er på kr. 50.000,- + statuett og diplom. Statuetten er en miniutgave av ”Mann i båt”, av billedhoggeren Svein Magnus Håvardstein. Originalen står i Åkrehamn sentrum. Årets utdeling er den 31. i rekken, og foregår under årets åpning av Skudefestivalen 29. juni.

  Begrunnelse

  Avaldsnes Toppfotball ble etablert som egen klubb fra 1. januar 2021, men har vært i øverste divisjon i norsk kvinnefotball helt siden 2013. Avaldsnes Toppfotball har som formål og drifte toppfotball for kvinner på Haugalandet inkludert utviklingsarbeid i samarbeid med Norges Fotballforbund, lokalt (NFF Rogaland) som sentralt. Dette samsvarer godt med Skudenes & Aakra Sparebank sine bærekrafts mål hvor det å oppnå likestilling mellom kjønnene er et av bankens fokusområder.

  Avaldsnes har de siste 10 årene hatt en imponerende merittliste ved i 2013 bli det første laget fra Karmøy i toppdivisjonen uansett lagidrett. Første sesong i Toppserien (2013) endte på 4. plass og cupfinale. I denne perioden har laget oppnådd tre sølv i serien, deltatt i tre cupfinaler hvor de i 2017 vant over VIF. Sist ikke minst har Avaldsnes to ganger kvalifisert seg til deltakelse i Champions League.

  I tillegg til at suksessen på fotball banen har gitt omtale av Avaldsnes og Karmøy, har ansettelsen av John Arne Riise som hovedtrener gitt ytterligere oppmerksomhet. Dette blant annet med egen TV serie, «Fan av Riise», som fulgte Riise og laget gjennom hele 2021 sesongen. Det ble sagt at ingen fotballag i Norge hadde større, flere, mediaoppslag i 2022 enn Avaldsnes. I forbindelse med lagets siste kamper var hele riksmedia i Norge til stede og dekket kampene, både skrivende og TV.

  Avaldsnes Toppfotball fikk Karmøyfiskaren 2023 – Skudenes & Aakra Sparebank (skudeaakra.no)

  Artikkelen Heder til Avaldsnes damene ble først publisert på Toppserien.

  ]]> https://toppserien.no/nyheter/heder-til-avaldsnes-damene/feed/ 0
  https://toppserien.no/nyheter/vm-troppen-er-klar-jeg-foler-meg-bedre-enn-noen-gang/ https://toppserien.no/nyheter/vm-troppen-er-klar-jeg-foler-meg-bedre-enn-noen-gang/#respond <![CDATA[Toppfotball Kvinner]]> Mon, 19 Jun 2023 08:15:44 +0000 <![CDATA[Nyheter]]> https://toppserien.no/?p=24251 <![CDATA[

  Kl. 09.30 mandag morgen presenterte Hege Riise de utvalgte spillerne som skal representere Norge i sommerens VM. 10 spillere fra Toppserien er i troppen. En av spillerne som er tilbake er sisteskansen Cecilie Fiskerstrand. LSK Kvinner-spilleren mistet fjorårets EM på grunn av korsbåndsskade. – Det var helt fantastisk å få denne beskjeden, sa hun under... Read More [...]Les mer

  Artikkelen VM-troppen er klar: – Jeg føler meg bedre enn noen gang ble først publisert på Toppserien.

  ]]> <![CDATA[

  Kl. 09.30 mandag morgen presenterte Hege Riise de utvalgte spillerne som skal representere Norge i sommerens VM. 10 spillere fra Toppserien er i troppen.

  En av spillerne som er tilbake er sisteskansen Cecilie Fiskerstrand. LSK Kvinner-spilleren mistet fjorårets EM på grunn av korsbåndsskade.

  – Det var helt fantastisk å få denne beskjeden, sa hun under pressekonferansen, og fortsetter:

  – Hele rehabiliteringen har jeg kun tenkt på dette mesterskapet. Det har vært drivkraft og motivasjonsfaktor hele veien. Jeg føler jeg får igjen for den harde jobben jeg har lagt ned det siste året. Da jeg først skadet meg i fjor, trodde jeg ikke at jeg kom til å rekke VM heller. Jeg har hatt et godt team rundt meg, som har guidet meg gjennom hele prosessen. Det er ingen garantier med kneskader, men for meg har rehabiliteringen gått veldig bra. J eg føler meg bedre en noen gang.

  Se hele troppen under bildet.

  For et år siden røk Cecilie Fiskerstrand korsbåndet. Nå er hun tilbake. Foto: Bildbyrån.

  Dette er hele troppen:

  Aurora Mikalsen, Brann

  Guro Pettersen, Vålerenga

  Cecilie Fiskerstrand, LSK Kvinner

  Maren Mjelde, Chelsea

  Tuva Hansen, Bayern München

  Guro Bergsvand, Brighton & Hove Albion

  Marit Bratberg Lund, Brann

  Anja Sønstevold, Inter Milan

  Mathilde Harviken, Rosenborg

  Sara Hørte, Rosenborg

  Thea Bjelde, Vålerenga

  Frida Maanum, Arsenal

  Vilde Bøe Risa, Manchester United

  Guro Reiten, Chelsea

  Ingrid Syrstad Engen, Barcelona

  Caroline Graham Hansen, Barcelona

  Emilie Haavi, Roma

  Amalie Eikeland, Reading

  Julie Blakstad, Manchester City

  Ada Hegerberg, Lyon

  Sophie Roman Haug, Roma

  Karina Sævik, Vålerenga

  Anna Jøsendal, Rosenborg

  Reserver:

  Elisabeth Terland, Brighton & Hove Albion

  Emma Stølen Godø, LSK Kvinner

  Malin Brenn, FC Como

  Artikkelen VM-troppen er klar: – Jeg føler meg bedre enn noen gang ble først publisert på Toppserien.

  ]]> https://toppserien.no/nyheter/vm-troppen-er-klar-jeg-foler-meg-bedre-enn-noen-gang/feed/ 0
  https://toppserien.no/nyheter/fotballfest-i-bergen-overraskende-skrell-i-gullkampen/ https://toppserien.no/nyheter/fotballfest-i-bergen-overraskende-skrell-i-gullkampen/#respond <![CDATA[kristianmoe]]> Sun, 18 Jun 2023 21:40:40 +0000 <![CDATA[Nyheter]]> https://toppserien.no/?p=24246 <![CDATA[

  Brann innfridde på Brann stadion og tok tre poeng i egen storstue, mens i gullkampen ble det produsert et lite sjokk. Ellers ble det både overtidsdrama og mye mål denne runden. [...]Les mer

  Artikkelen Fotballfest i Bergen – overraskende skrell i gullkampen ble først publisert på Toppserien.

  ]]> <![CDATA[

  Runden

  Arna-Bjørnar – Vålerenga 1-4

  Brann – Avaldsnes 3-0

  Røa – Åsane 1-3

  LSK Kvinner – Stabæk 3-2

  Lyn – Rosenborg 2-0

  Serielederen vant igjen

  Arna-Bjørnar – Vålerenga 1-4 (0-2)
  Mål: 0-1 Janni Thomsen (39), 0-2 Ingibjörg Sigurdadottir (45), 0-3 Olaug Tvedten (56), 0-4 Thea Bjelde (59), 1-4 Miljana Ivanovic (65)

  Det var topp mot bunn på Arna, da Arna-Bjørnar tok imot serieledere Vålerenga. Sistnevnte var soleklar favoritt før oppgjøret, men denne sesongen har vist at alt kan skje i Toppserien.

  Underdogen yppet seg også litt i starten, men utover omgangen begynte Vålerenga-maskineriet å tikke for fullt. Et vedvarende press med flere store sjanser over en periode, ble til slutt for mye for hjemmelaget etter 39 minutter.

  Janni Thomsen var kvinnen som fikk hull på byllen da hun banket ballen ned i hjørnet bak Ida Norstrøm. Et tungt slag i fjeset for Arna-Bjørnar som hadde stått greit imot frem til da.

  Hjemmelaget fikk også nok en kalddusj idet stadionuret viste 45 minutter. Etter mye klabb og babb i feltet, fikk Ingibjörg Sigurdadottir, som fra kloss hold fikk lurt inn 2-0.

  En fortjent ledelse til pause for Vålerenga, som også fortsatte målformen etter hvilen. Det tok ikke mer enn ni minutter av andre omgang før Olaug Tvedten tegnet seg på scoringslista og la på til 3-0.

  Få minutter senere var kampen i realiteten også avgjort da Thea Bjelde banket inn 4-0.

  Arna-Bjørnar fikk seg et trøstemål signert formspiller Miljana Ivanovic som dro seg inn i femmeteren og plasserte inn 1-4-målet. Seieren var derimot aldri truet for Vålerenga, som kjører på videre i jakten på seriegull.

  Vant i Bergens storstue

  Brann – Avaldsnes 3-0 (0-0)
  Mål: 1-0 Marit Bratberg Lund (69), 2-0 Larissa Crummer (87), 3-0 Amanda Frisbie (90+3)

  Rundens høydepunkt fant sted i Bergen, da Brann for første gang denne sesongen skulle spille på Brann stadion. Bergenserne hadde bydd opp til fest mot John Arne Riise og Avaldsnes.

  Første omgang i Bergens storstue kan ikke sies å ha vært en fest. Brann var imidlertid best og klart nærmest scoring. Rakel Engesvik, Rikke Nygard og Marit Bratberg Lund hadde alle muligheten til å tegne seg på scoringslista, men ingen av dem fikk omsatt sine sjanser i mål.

  De fremmøtte på Brann stadion fikk dermed ikke servert nettsus de første 45 minuttene, og måtte også vente gjennom flere misbrukte sjanser i andre omgang før de endelig kunne slippe jubelen løs.

  69 minutter var spilt Brann fikk straffe etter en hands. Marit Bratberg Lund gikk frem og banket straffen høyt og utagbart oppe i hjørnet og ha hjemmelaget ledelsen.

  På 1-0 levde kampen fortsatt til det fulle, men Avaldsnes slet med å komme seg fremover i banen og skape det helt store. Mot slutten skrudde vertene til nok et hakk og fikk uttelling for andre gang for dagen ved Larissa Crummer.

  Et godt stykke inne i overtiden fikk Amanda Frisbie æren av å sette kronen på verket med kampens flotteste scoring og sørget for at Brann tok alle tre poengene på Brann stadion.

  Vanvittig avslutning

  Røa – Åsane 1-3 (0-0)
  Mål: 0-1 Karen Kraft Vistnes (57), 1-1 Julie Hoff Klæboe (85), 1-2 Synne Bjørnebøle (90+2), Norun Skjeldal (90+3)

  På Røabanen fikk Røa besøk av Åsane denne runden. Den siste tiden har Åsane begynt å plukke en del poeng, mye takket være sene scoringer. Røa på sin side har overrasket svært positivt denne sesongen og befinner seg på øvre halvdel av tabellen.

  Kampen startet i et forrykende tempo med mange dueller, og noen store sjanser til hjemmelaget. Det var også Røa som hadde de fleste sjansene, men den største falt til Åsane og Kaja Karlsen. Alene med keeper klarte imidlertid ikke angriperen å sette ballen i mål, og lagene gikk målløse til pause.

  Andre omgang startet som den første, med en stor sjanse til Røa, men Tuva Espås klarte ikke å overliste Savanna Duffy.

  Plutselig smalt det i motsatt ende. Etter 57 minutter svingte Synne Bjørnebøle en presis corner inn i feltet. Der inne fant hun hodet til Karen Kraft Vistnes, som med en kraftfull heading i krysset sendte gjestene fra Bergen i føringen.

  Synne Bjørnebøle var blant de avgjørende faktorene til at Åsane tok med seg tre poeng fra Røabanen.
  Foto: Marius Simensen / BILDBYRÅN

  Røa slet mer med angrepsspillet etter baklengsmålet, men fem minutter før slutt løsnet det for vertene. Lagets toppscorer Julie Hoff Klæboe fikk sjansen og banket inn utligningen.

  Dermed så det ut til å ende med ett poeng til hvert av lagene, men Åsane har blitt kjent for overtidsscoringer i det siste og denne kampen var intet unntak.

  Først hamret Synne Bjørnebøle inn 2-1 til Åsane to minutter på overtid, og nærmest sørget for tre poeng. Men bergenserne var ikke ferdig med det, for bare minuttet senere fjernet de all tvil da innbytter Norun Skjeldal satte spikeren i kista og sikret en sterk 3-1-seier til Åsane.

  Underholdende femmålsthriller

  LSK Kvinner – Stabæk 3-2 (1-1)
  Mål: 0-1 Melissa Bjånesøy (5), 1-1 Mimmi Löfwenius Veum (40), 2-1 Amanda Johnsson Haahr (50), 2-2 Melissa Bjånesøy (71), Mimmi Löfwenius Veum (88)

  Det var duket for et interessant oppgjør i LSK-hallen denne runden da LSK Kvinner skulle kjempe om tre poeng mot Stabæk. Bærumslaget har enda ikke slått et lag over seg på tabellen denne sesongen, men fikk en ny mulighet her.

  Og det startet på perfekt vis for gjestene. Bare fem minutter var spilt da Melissa Bjånesøy stanget en corner i nettet bak Cecilie Fiskerstrand og ga Stabæk ledelsen.

  Vertene slet med å skape sjanser etter sjokkstarten, med unntak av en heading over fra Emma Stølen Godø. Det tok helt til det 35. spilleminutt før kanarifuglene kunne notere seg for en ordentlig målsjanse, men Sunniva Skoglund stoppet forsøkene fra både Emma Stølen Godø og Mimmi Löfwenius Veum.

  Sistnevnte skulle få scoringen sin like etterpå. Signe Holt Andersen la inn fra venstre til Löfwenius Veum som skled inn utligningsmålet like før pause.

  1-1 sto seg til pause, men det tok ikke lang tid før det var endret på. Fem minutter ut i andre omgang klinket Amanda Johnsson Haahr hjemmelaget i føringen.

  Deretter var det flere store sjanser begge veier, før Melissa Bjånesøy endelig fikk nettsus takket være sitt andre nådeløse hodestøt for dagen.

  Dermed var lagene like langt igjen, og det så ut til å ende med poengdeling. Men to minutter før full tid kom den avgjørende scoringen. Og det var Mimmi Löfwenius Veum som gjorde det for LSK Kvinner. Svensken utnyttet en kjempetabbe av Sunniva Skoglund og kunne enkelt løpe inn 3-2-målet og tre poeng til kanarifuglene.

  Skrell i gullkampen

  Lyn – Rosenborg 2-0 (2-0)
  Mål: 1-0 Anna Aahjem (3), 2-0 Anna Aahjem (26)

  Rundens siste kamp fant sted på Grorud Arctic Match mellom Lyn og Rosenborg. Dette er to lag som kjemper i hver sin ende av tabellen, der gjestene fra Trondheim var naturlige forhåndsfavoritter og trengte tre poeng for å holde følge med Vålerenga.

  Men trønderne fikk en sjokkåpning på kampen da Anna Aahjem ga Lyn ledelsen alene med keeper etter tre minutter.

  Anna Aahjem senket Rosenborg. Foto: Marius Simensen / BILDBYRÅN

  Rosenborg fikk summet seg litt etter marerittstarten, og skapte litt fremover etter baklengsmålet. Det samme gjorde også Lyn, som etter 26 minutter igjen skulle få uttelling. Og selvfølgelig var det toppscorer Aahjem som gjorde det igjen. Etter et lekkert forarbeid av Jenny Olsen, avsluttet spissen kontant i mål og doblet hjemmelagets ledelse.

  Vertene kunne gått til pause med 3-0, men Selma Hernes fant ikke nettmaskene med sin avslutning.

  Andre omgang åpnet sjansefattig, men utover i omgangen begynte Rosenborg å skape sjanser. Både Emilie Nautnes og Kristine Minde forsøkte seg, men ingen av dem fant veien forbi Sandra Rød Ask i Lyn-buret.

  Det klarte heller ingen andre Rosenborg-spillere som dermed taper 0-2 mot Lyn på bortebane og går på en litt uventet skrell i gullkampen.

  Artikkelen Fotballfest i Bergen – overraskende skrell i gullkampen ble først publisert på Toppserien.

  ]]> https://toppserien.no/nyheter/fotballfest-i-bergen-overraskende-skrell-i-gullkampen/feed/ 0
  https://toppserien.no/nyheter/avgjorende-resultater-i-begge-ender-av-tabellen/ https://toppserien.no/nyheter/avgjorende-resultater-i-begge-ender-av-tabellen/#respond <![CDATA[kristianmoe]]> Sun, 18 Jun 2023 20:28:38 +0000 <![CDATA[Nyheter]]> https://toppserien.no/?p=24238 <![CDATA[

  Den ellevte serierunden i 1. divisjon bød på Slaget om Nord-Norge, samt toppkamp og skjebnekamp. Sluttresultatene kan vise seg å bli helt avgjørende for både opprykk- og nedrykkskampen. [...]Les mer

  Artikkelen Avgjørende resultater i begge ender av tabellen ble først publisert på Toppserien.

  ]]> <![CDATA[

  Runden

  Grand Bodø – TIL 2020 1-1

  Fyllingsdalen – Grei 2-2

  Øvrevoll Hosle – KIL/Hemne 3-2

  Kolbotn – AaFK Fortuna 4-2

  Hønefoss – Klepp 3-2

  Intenst derby i nord

  Grand Bodø – TIL 2020 1-1 (0-0)
  Mål: 0-1 Mali Trøan (51), 1-1 Anna Johansen (59)

  Den ellevte serierunden i 1. divisjon åpnet med et smell i Nordlandshallen. Der var det nemlig duket for Slaget om Nord-Norge, da Grand Bodø inviterte TIL 2020 til en ordentlig publikumsfest og et intenst derby.

  Det ble en relativt jevn og sjansefattig åpning på kampen, men med herlig tempo og intensitet, akkurat slik et derby skal være. Utover i omgangen kom det også noen målsjanser til begge lag. Først fikk Sofie Tunes sjansen, men Grand Bodø-keeper Sydney Martinez var med på notene.

  Da det nærmet seg pause var det Sandra Simonsen som var nære scoring, men tverrliggeren sto i veien for spilleren som ble kåret til Årets spiller i 1. divisjon i fjor.

  Men også hjemmelaget ville være med på moroa, og da klokka viste 45 minutter, fikk vertene alle tiders mulighet til å gå i garderoben med ledelse. Kristina Brudvik fikk fyre av fra 11-12 meter, men Ingvild Villa vartet opp med en strålende redning. På returen ropte Grand Bodø på straffe, men spillet ble vinket videre.

  En underholdende avslutning på første omgang, ble fulgt opp i starten av den andre. Og denne gangen skulle det også bli scoringer. Etter 51 minutter vartet gjestene opp med strålende spill, som endte med at Sofie Tunes slo flatt inn til Mali Trøan inne i feltet, som enkelt kunne spasere inn 1-0 til TIL 2020.

  Hjemmelaget skulle imidlertid svare ganske raskt. En kjempetabbe i TIL 2020-forsvaret ble utnyttet til det fulle av Anna Johansen, som var iskald alene med Villa og utlignet i Nordlandshallen.

  Like etter kunne også Grand Bodø tatt ledelsen, men skuddet gikk like over mål. Deretter handlet det meste om gjestene, som fikk et par svære sjanser ved Sandra Simonsen til å ta med seg alle tre poengene. Men Sydney Martinez og tverrliggeren hindret TIL 2020-spilleren.

  Mot slutten ble det enda mer drama da Mali Trøan ble utvist etter to gule kort, men det endret ikke resultatet, og lagene tar med seg ett poeng hver fra Slaget om Nord-Norge.

  Sene scoringer berget poeng

  Fyllingsdalen – Grei 2-2 (1-0)
  Mål: 1-0 Marina Jensen (8), 2-0 Martine Kjølholdt (67), 2-1 Celina Smith (80), 2-2 Julie Kristine Solskjær (86)

  På Varden Amfi skulle de to nyopprykkede lagene før denne sesongen møtes til dyst. Hittil er det Fyllingsdalen som har vist seg fra den beste siden av de to, men også Grei har til tider bevist hva de kan og ligger på trygg plass. På hjemmebane har imidlertid Fyllingsdalen vært nærmest uimotståelige, selv om det ble 0-1-tap mot AaFK Fortuna forrige hjemmekamp.

  Dermed var det en tøff oppgave som ventet for Grei, og den ble gjort enda tøffere innledningsvis. Fyllingsdalen kom ut fra startblokkene i full fart og satte i gang en sjansebonanza de første 10 minuttene.

  Det endte også med scoring etter 8 minutter, da Marina Jensen kontant ekspederte innlegget til Martine Kjølholdt i nettmaskene.

  Resten av omgangen var svært severdig og det kunne fort vært flere mål etter de første 45 minuttene. Begge lag hadde sine muligheter, men gode keeperprestasjoner, tverrliggeren og marginer på feil side, sørget imidlertid for at det bare sto 1-0 til pause.

  Øvrevoll Hosle meldte seg på i kampen om topp 4 etter seier over KIL/Hemne. Foto: Kristian Moe

  Andre omgang ble ikke akkurat mindre underholdende. Grei fikk første sjanse, men det var Fyllingsdalen som skulle doble ledelsen. En corner etter 67 minutter ble forlenget videre i feltet til Martine Kjølholdt, som med en lang tå fikk tuppet inn 2-0.

  Da så det tungt ut med tanke på poeng for Grei, men gjestene ga ikke opp håpet. Selv om Fyllingsdalen hadde sjansen til å fullstendig punktere kampen, klarte de ikke det, og i løpet av de siste 10 minuttene ble det hardt straffet for det.

  Først reduserte Celina Smith etter 80 minutter med en kontant heading, før Grei fikk straffe bare seks minutter senere. Julie Kristine Solskjær var sikker fra straffemerket og sikret ett sterkt bortepoeng for Grei.

  Målrikt oppgjør

  Øvrevoll Hosle – KIL/Hemne 3-2 (1-1)
  Mål: 0-1 Karoline Hernes (29), 1-1 Joshualyn Reeves (39), 2-1 Ine Berre (56), 3-1 Ellen Halseth (61), 3-2 Sara Hoftun Bjerksæter (74)

  På Hoslebanen var det duket for et oppgjør mellom to lag som befinner seg midt på tabellen og kjemper om den viktige 4.-plassen. Øvrevoll Hosle har ikke vist nivået de hadde forrige sesong, mens KIL/Hemne startet svakt, men har spilt seg kraftig opp den siste tiden.

  I det foregående oppgjøret mellom lagene vant KIL/Hemne 1-0 på hjemmebane selv om det var Øvrevoll Hosle som skapte sjansene. Slik startet også denne kampen, men der ØHIL ikke satte sine sjanser, tok KIL/Hemne vare på sin.

  Etter 29 minutter tok nemlig trønderne ledelsen etter at hjemmelaget hadde brent et par store sjanser tidlig. I likhet med kampen på Kyrksæterøra, var det Karoline Hernes som sendte KIL/Hemne i ledelsen, denne gangen med en vakker frisparkscoring.

  Men vertene svarte ikke altfor lenge etter. Knappe fem minutter før hvilen, fosset Ine Berre nedover høyresiden og slo inn i feltet. Det presise innlegget fant hodet til Joshualyn Reeves som stanget inn utligningen, og sørget for at lagene var like langt halvveis.

  I andre omgang kom Øvrevoll Hosle ut i hundre, og det tok ikke lang tid før de tok ledelsen. Ine Berre kom først på et innlegg og hamret ballen i nettet bak Ingvild Grøtting.

  Og få minutter senere sto det 3-1. Leiesoldat Emma Iversen fikk drømmetreff fra distanse, men kanonskuddet smalt i tverrliggeren. Returen havnet derimot på hodet til Ellen Halseth som enkelt kunne heade inn 3-1.

  Kvarteret før slutt ble det ny spenning i kampen da Sara Hoftun Bjerksæter reduserte til 3-2, men nærmere kom ikke KIL/Hemne, som til slutt må innse at Øvrevoll Hosle tar poengene og kutter forspranget mellom lagene til kun tre poeng.

  Serielederen seiret i målfest

  Kolbotn – AaFK Fortuna 4-2 (3-2)
  Mål:0–1 Karna Solskjær (2), 1–1 Johanne Fridlund (9), 2–1 Emma Braut Brunes (34), 3–1 Tuva Henriksen (43), 3–2 Guro Hammer Røn (45), 4–2 Marie Preus (90+4)

  Det var klart for toppkamp på Østlandet da serieleder Kolbotn tok imot 3.-plass AaFK Fortuna. Opprykkskampen i 1. divisjon er helt åpen, og en seier her til ett av lagene ville komme svært godt med i jakten på Toppserie-spill neste sesong.

  Og det ble blitt av en pangstart på storkampen denne runden. Allerede etter to minutter ble det scoring på Østre Greverud, signert AaFK Fortuna. En corner ble slått inn i feltet, og etter to bom, satt den endelig på det tredje da Karna Solskjær banket ballen i nettmaskene.

  Da sto det 1-0 til bortelaget, men vertene brukte ikke lang tid på å svare. Bare sju minutter senere var Johanne Fridlund først på et lavt innlegg og ekspederte inn utligningen.

  Etter pangstarten roet oppgjøret seg noe ned. Kolbotn styrte banespillet, men begge lag hadde sjanser til å ta ledelsen. Det var imidlertid hjemmelaget som fikk noe å juble for da klokka viste 34 minutter. Emma Braut Brunes fikk satt ut en fot på en dødball og fikk plassert den forbi Benedicte Lund Berge.

  Like etter kunne Kolbotn feire på nytt. Tuva Henriksen utnyttet en stor misforståelse i gjestenes forsvar, og økte til 3-1 alene med Lund Berge.

  AaFK Fortuna ha likevel ikke opp og fikk en rask og viktig redusering like før pause. Maria Herdel Pedersen tredde nydelig gjennom Guro Hammer Røn som banket hun inn 3-2.

  Dermed var det virkelig kamp før de siste 45 minuttene.

  Etter pause jaktet de oransjekledde gjestene utligning og fikk etablert press mot Kolbotn-målet. Det resulterte derimot ikke i de helt store sjansene, som isteden falt til hjemmelaget, blant annet ved Martine Fenger. Men stortalentet klarte ikke å punktere kampen alene med keeper.

  Spenningen levde helt inn, men AaFK Fortuna fikk aldri den siste store sjansen de trengte for å få med seg poeng. I desperat jakt på et utligningsmål, ble de straffet i motsatt ende av innbytter Marie Preus, som sikret tre poeng til Kolbotn med et skikkelig kanonskudd i krysset på overtid.

  Vant skjebnekampen

  Hønefoss -Klepp 3-2 (1-1)
  Mål: 1-0 Silje Nyhagen (5), 1-1 Oda Lillegård selvmål (29), 2-1 Synne Hamborg (60), 2-2 Mia Fedøy (70), 3-2 Silje Nyhagen (87)

  I motsatt ende av tabellen skulle det også spilles et utrolig viktig, og kanskje helt avgjørende oppgjør. De to bunnlagene i 1.divisjon, Hønefoss og Klepp, møttes til dyst på AKA Arena i en ordentlig skjebnekamp.

  Før kampen skilte det tre poeng mellom lagene i favør Hønefoss, og fra starten av viste Silje Nyhagen at hun ønsket å øke den avstanden. For bare etter fem minutter var Hønefoss-kapteinen på ferten og sendte hjemmelaget i føringen. Ikke mange minuttene hadde hun ballen i nettet igjen, men denne gangen ble hun avblåst for offside.

  Hønefoss-kaptein Silje Nyhagen var direkte avgjørende for sitt lag i skjebnekampen mot Klepp. Foto: Kristian Moe

  Tross et tidlig baklengsmål mistet ikke Klepp motet, og fikk skapt et par sjanser før de selv kunne juble for scoring. Like før halvimen slo Ine Tveit inn i feltet. Der sto Hønefoss-forsvarer Oda Lillegård som skulle heade ut til corner, men isteden endte hun opp med å styre ballen i eget nett.

  Før pause hadde begge lag sine mulighter, men Hønefoss hadde de fleste og største. Ingen av dem resulterte i scoring.

  Scoringer ble det derimot etter pause. Den første kom etter timen ved Synne Hamborg som banket et frispark direkte i mål og ga Hønefoss ledelsen på nytt.

  Den skulle bare vare i ti minutter, for da var Mia Fedøy fremme med en lang skotupp og pirket inn utligningen. Klepp fikk også en enorm mulighet ved Cecilie Mjelde, men unyttet ikke sjansen.

  Det gjorde derimot Silje Nyhagen tre minutter før slutt, og pirket inn seiersmålet for Hønefoss, som tar tre uhyre viktige poeng og tar et steg vekk fra nedrykkssumpen. Mens Klepp står fortsatt med begge bein godt plantet i bunnen.

  Artikkelen Avgjørende resultater i begge ender av tabellen ble først publisert på Toppserien.

  ]]> https://toppserien.no/nyheter/avgjorende-resultater-i-begge-ender-av-tabellen/feed/ 0
  https://toppserien.no/nyheter/toppoppgjor-og-skjebnekamp-i-bunnen-innholdsrik-runde-venter-i-1-divisjon/ https://toppserien.no/nyheter/toppoppgjor-og-skjebnekamp-i-bunnen-innholdsrik-runde-venter-i-1-divisjon/#respond <![CDATA[Alexander Larsen]]> Fri, 16 Jun 2023 14:36:56 +0000 <![CDATA[Nyheter]]> https://toppserien.no/?p=24221 <![CDATA[

  Tre dager med drama og spenning: Det er klart for en ny runde i 1. divisjon. [...]Les mer

  Artikkelen Toppoppgjør og skjebnekamp i bunnen: Innholdsrik runde venter i 1. divisjon ble først publisert på Toppserien.

  ]]> <![CDATA[

  Slik ser 10. serierunde ut i 1. divisjon:

  Grand Bodø – TIL 2020 18.00 (fredag)

  Fyllingsdalen – Grei 12.45 (lørdag)

  Øvrevoll Hosle – Kil/Hemne 14.30 (lørdag)

  Kolbotn – AaFK Fortuna 15.00 (søndag)

  Hønefoss – Klepp 16.00 (søndag)

  Denne helgen er kampene i 1. divisjon spredt utover tre dager kontra to, som de vanligvis er.

  Fredag åpner Grand Bodø – TIL 2020 ballet med kamp klokken 18, der det er et oppgjør i nord som leder an. Men dette er langt fra det eneste høyinteressante oppgjøret denne helgen!

  Ny målfest?

  Lørdag er det toppoppgjør på Østlandet når Kolbotn tar imot AaFK Fortuna. Begge lag er i kanonform og jakter opprykk.

  Kolbotn står nå med 5-1 (Klepp), 2-1 (ØHIL) og 4-0 (Hønefoss) i løpet av sine tre siste kamper, noe som viser at de vet hvor målet står. De er det eneste laget som ennå ikke har tapt i årets sesong, og akkurat nå er det de som ligger best an med tanke på et opprykk. Laget som rykket ned fra Toppserien i fjor er to poeng foran TIL 2020 – og tre foran AaFK Fortuna.

  Men her kan mye endre seg.

  For den siste tiden har også AaFK Fortuna vist et svært høyt nivå. 1-0 borte mot Fyllingsdalen og 4-2 hjemme mot TIL 2020 er imponerende.

  Kan de stå for nok en skalp her? At det blir mål i denne kampen, bør det i alle fall bli. Da lagene møttes i 1. serierunde, endte det med 3-2-seier til Kolbotn.

  I motsatt ende av tabellen denne runden skal det også spilles en særdeles viktig kamp.

  Skjebnekamp

  Hønefoss mot Klepp. Nummer ni mot nummer ti. Tre poeng skiller lagene i favør Hønefoss, men før runden er altså begge på direkte nedrykk.

  Dette er en kamp ingen av lagene virkelig ikke ønsker å tape.

  Klepp fikk det tøft sist hjemme mot Kolbotn og tapte 1-5 på hjemmebane etter å ha skiftet trener til Ove Sele. Hønefoss på sin side tapte noe mer knepent borte mot ØHIL.

  Det er under en måned siden lagene møttes sist, da var det Hønefoss som vant på Jæren og klatret forbi. Kan det motsatte skje her?

  De to gjenværende kampene ser slik ut:

    * Fyllingsdalen – Grei
    * Øvrevoll Hosle – Kil/Hemne

  I Bergen er det de to nyopprykkede lagene som møtes. Fyllingsdalen har imponert stort etter opprykket og ligger på 5. plass. Til tider har de nærmest virket uslåelige på hjemmebane, men det gjorde AaFK Fortuna noe med nylig da de vant 1-0 i Bergen.

  Grei har hatt det noe tøffere og ligger på 8. plass, men foreløpig på trygg plass. En seier her vil gi dem langt mer pusterom.

  I den siste kampen mellom Øvrevoll Hosle og Grei så er det to lag som egentlig er litt i ingenmannsland akkurat nå og som verken virker å kjempe om opprykk eller er særlig innblandet i nedrykksstriden.

  ØHIL har vært langt unna det nivået de viste forrige sesong, mens Kil/Hemne har spilt seg opp og ligger nå på en solid 4. plass.

  Slik ser tabellen ut før serierunden:

  TABELL | 1.DIVISJON
  1                    Kolbotn         11  18   27
  2                    Tromsø IL 2020  11  15   23
  3                    AaFK Fortuna    11  10   21
  4                    KIL/Hemne       11  -1   17
  5                    Fyllingsdalen   11  2    15
  6                    Øvrevoll Hosle  11  0    14
  7                    Grand Bodø      11  -9   11
  8                    Hønefoss BK     11  -11  11
  9                    Grei            11  -13  10
  10                   Klepp           11  -11  5 
  

  Artikkelen Toppoppgjør og skjebnekamp i bunnen: Innholdsrik runde venter i 1. divisjon ble først publisert på Toppserien.

  ]]> https://toppserien.no/nyheter/toppoppgjor-og-skjebnekamp-i-bunnen-innholdsrik-runde-venter-i-1-divisjon/feed/ 0