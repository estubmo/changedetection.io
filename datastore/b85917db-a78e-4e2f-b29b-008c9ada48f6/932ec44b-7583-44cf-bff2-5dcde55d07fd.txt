  https://toppserien.no/nyheter/scorer-forst-men-taper-knepent/ <![CDATA[Admin]]> Thu, 11 May 2023 07:54:31 +0000 <![CDATA[Nyheter]]> https://toppserien.no/nyheter/scorer-forst-men-taper-knepent/ <![CDATA[

  Knepent tap mot serielederen Onsdag 10. mai kl 19:00 møtte vi Vålerenga på Intility. Etter at vi spilte 3-3 hjemme på Røa 1. april og hadde slått et Brann-lag (som hadde hevet seg betraktelig i forhold til tidligere kamper) hjemme på Røa sist lørdag, har vi vist at vi er et lag som man kan... Read More [...]Les mer

  Artikkelen Scorer først, men taper knepent ble først publisert på Toppserien.

  ]]> <![CDATA[

  Knepent tap mot serielederen

  Onsdag 10. mai kl 19:00 møtte vi Vålerenga på Intility. Etter at vi spilte 3-3 hjemme på Røa 1. april og hadde slått et Brann-lag (som hadde hevet seg betraktelig i forhold til tidligere kamper) hjemme på Røa sist lørdag, har vi vist at vi er et lag som man kan regne med i Toppserien i år.

  Første omgang

  Første omgang er jevnspilt. Vi starter best, men Vålerenga kommer etter hvert mer med. Etter ca 15 minutter var det noen utfordrende situasjoner, men vi har ingen problemer med å forsvare egen boks. Etter 23 – 24 minutter har vi noen muligheter da vi får 2 cornere på rad og når Solveig slår inn igjen mot Birgitte foran 16 meteren til Vålerenga, treffer ballen en aktiv arm og hånd hos Vålerenga-forsvareren. Det blir frispark på perfekt hold, og Tuva tar det.

  Tuva scorer

  Tuva slår det direkte friparketlangs bakken, borti og gjennom muren til Vålerenga og i mål. Vi leder 1-0.

  Vålerenga utligner rett før pause – 1-1.

  Vi fortsetter å ha god kontroll på Vålerenga i etterkant av målet, men dessverre rakner det et lite øyeblikk etter 42 minutters spill. Da lykkes en dyktig Sævik i Vålerenga å sette ballen bak Hildegunn i lengste hjørne. Vi starter «på null» igjen i 2. omgang

  Andre omgang

  I andre omgang ligger vi litt mer bakpå, og Vålerenga får en brukbar mulighet allerede etter 48 minutters spill. Vålerenga presser oss mer, og vi har nok med å forsvare oss.

  Etter 64 minutters spill kommer Martine inn for Birgitte, og rett etter sitter det igjen for Vålerenga

  Vålerenga scorer igjen – 2-1

  65 minutters spill: Tvedten spiller til Bjelde i bakrommet. Det ser ut til at Mia og Hildegunn har kontroll, men Bjelde rekker akkurat å få skotuppen frem og vippet ballen over Hildegunn og i mål.

  Etterhvert kommer vi igjen mer med, og vi får noen muligheter i boksen til Vålerenga – uten at vi lykkes.

  Etter ca 80 minutter bytter vi Cassandra inn for Ida. Vi jakter muligheter, men lykkes ikke å få den i mål.

  I andre omgang er Vålerenga totalt sett bedre enn oss. De har litt flaks akkurat med målet til Bjelde, men i dag vinner Vålerenga fortjent etter å ha jobbet og slitt mot et Røa-lag som viser at de kan måle seg med de aller beste lagene i Toppserien.

  Start 11er: Hildegunn, Ida, Mia, Sarah, Anya, Ragne, Kristin, Oline, Solveig, Birgitte og Tuva

  Innbyttere: Marie, Julie, Martine, Cassandra, Milla, Jenny, Vårin

  Neste kamp: Søndag 14. mai, kl 15:00 mot Arna-Bjørnar

  Neste hjemmekamp: Søndag 21. mai, kl 15:00 på Røabanen mot LSK Kvinner, og BILLETTER FINNER DU HER

  Foto: Erling Løkken

  Foto: Erling Løkken

  Foto: Erling Løkken

  Foto: Erling Løkken

  Foto: Erling Løkken

  Artikkelen Scorer først, men taper knepent ble først publisert på Toppserien.

  ]]>
  https://toppserien.no/nyheter/ny-storkamp-venter-kampen-ingen-kan-tape/ https://toppserien.no/nyheter/ny-storkamp-venter-kampen-ingen-kan-tape/#respond <![CDATA[kristianmoe]]> Thu, 11 May 2023 07:47:20 +0000 <![CDATA[Nyheter]]> https://toppserien.no/?p=23829 <![CDATA[

  En runde fylt med storseire og hattrick er unnagjort, men kampene i Toppserien kommer på løpende bånd og allerede til helgen er det klart for nok en serierunde. Blant annet får vi servert storkamp i Bergen mellom Brann og Rosenborg - et oppgjør ingen av lagene har råd til å tape med tanke på gull- og medaljekamp. Men det er også flere godbiter på menyen i den niende serierunden. [...]Les mer

  Artikkelen Ny storkamp venter: Kampen ingen kan tape ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Skjebnekampen

  Den store godbiten denne runden blir nok storkampen i Bergen mellom regjerende seriemester Brann og serietoer Rosenborg. Ikke nok med at det finnes et rivaleri mellom lagene og byene, men dette blir også en slags skjebnekamp for begge.

  Brann har hanglet voldsomt denne sesongen etter mange utskiftninger i spilletroppen før seriestart. Før kampen mot Røa forrige runde ble det også gjort endringer på trenersiden, da klubben annonserte at hovedtrener Olli Harder hadde fått sparken og assistenttrener Knut Slatleim tok midlertidig over hovedtreneransvaret – uten at det ga noen umiddelbar effekt.

  Bergenserne gikk nemlig på nok en smell ved å tape for overraskelseslaget Røa, og virker så og si hektet av i gullkampen, som nå står mellom Vålerenga og denne rundens motstander Rosenborg.

  Trønderne henger hvert fall med i gullkampen, men er tre poeng bak serieleder Vålerenga. Sist runde delte de to topplagene poengene seg imellom, men Rosenborg har nok ikke råd til å avgi mange flere poeng med formen de blåkledde fra hovedstaden viser.

  Spørsmålet er om et Brann-lag ute av form kan stikke kjepper i hjulene for et gulljagende Rosenborg. Trenden må i alle fall snu snart for bergenserne om sesongen skal bli en noenlunde suksess, så hvorfor ikke mot Rosenborg?

  Det er hvert fall ingen tvil om at mye står på spill for begge lag.

  Rivalene møtes

  En annen lekkerbisk av et oppgjør denne runden blir kampen mellom Vålerenga og Lyn. Historisk sett har dette vært et intenst rivaloppgjør mellom to lag fra samme by, men forskjellige bydeler – hvert fall på herresiden.

  3. juni skal lagene møtes på Norges nasjonalarena, Ullevaal stadion, men først er det oppgjøret på Intility som gjelder.

  Vålerenga durer på videre i toppen, og fikk med seg ett poeng fra toppkampen mot Rosenborg på Koteng Arena sist, og beholder dermed luken på tre poeng ned til sin argeste gullrival.

  Lyn fikk en stor opptur forrige helg med 3-1 over LSK Kvinner, der ligaens toppscorer Anna Aahjem scoret alle tre målene. Er det hun som skal sette en liten stopper for Vålerengas gulljakt, eller klarer serielederen å temme storscoreren? Man skal ikke se bort ifra at Aahjem blir å finne på scoringslisten.

  Fortsetter trenden for overraskelseslaget?

  Denne sesongens store overraskelse har vært Røa. Etter et fryktelig svakt grunnspill, klarte de å heve seg i sluttspillet og berge plassen. Mange hadde også trodd at det var i den nedre enden av tabellen Røa skulle kjempe også denne sesongen, men Geir Nordbys lag har gjort de tipsene til skamme og befinner seg foreløpig på bronseplass.

  Sist sørget Røa for nok en nedtur for regjerende seriemester Brann og vant 2-1 hjemme på Røabanen. Denne runden møter de et annet lag som slo Brann for et par runder siden, nemlig Arna-Bjørnar.

  Men bergenserne som ligger sist på tabellen klarte ikke å følge opp overraskelsesseieren, og fant uheldigvis tilbake til gamle takter og fikk 1-5 i sekken mot Stabæk. Arna-Bjørnar må finne tilbake til det de viste mot Brann om det skal overraske overraskelseslaget.

  De to siste kampene i den niende serierunden er LSK Kvinner – Åsane og Avaldsnes – Stabæk.

  Kanarifuglene fikk en pangstart under André Bergdølmo, men har havnet i en liten slump og står uten seier på de siste tre kampene. At den trenden skal snu blir nødvendigvis ikke enkelt, selv på hjemmebane.

  For etter en fryktelig vanskelig start på sin første sesong på toppnivå, har Åsane begynt å plukke poeng de siste kampene. Fire poeng på de to siste kampene viser oppadgående form for de nyopprykkede bergenserne. Sist banket de også til med 5-1-seier over Avaldsnes i sekspoengskampen mot Avaldsnes.

  Det bør gi selvtillit før en vanskelig bortekamp.

  Selvtillit er nok også å finne i Stabæk-leiren. I likhet med Åsane kommer bærumslaget fra en knusende 5-1-seier forrige runde, og tar denne helgen turen til Karmøy for å møte Avaldsnes, som selv var på den gale siden av et 5-1-resultat sist helg.

  Det blir dermed spennende å se om karmøyingene klarer å legge det resultatet bak seg og heve prestasjonsnivået mot Stabæk, i det som nok blir en tøff batalje.

  Slik ser 9. serierunde ut:

  RUNDE 9 | TOPPSERIEN 
  Arna-Bjørnar           1 - 1          Røa Fotball Elite   
  Avaldsnes Toppfotball  14. mai 15:00  Stabæk              
  LSK Kvinner            3 - 1          Åsane               
  Vålerenga              4 - 0          Lyn                 
  SK Brann               1 - 4          Rosenborg BK Kvinner
  



  Alle kampene spilles søndag. Brann – Rosenborg sendes på NRK1 kl 16:45, mens Vålerenga – Lyn går på TV2 Sport 1 kl 15:00.

  Dette er tabellen før runden:

  TABELL | TOPPSERIEN
  1                    Vålerenga              10  24   26
  2                    Rosenborg BK Kvinner   9   13   20
  3                    LSK Kvinner            9   5    15
  4                    Røa Fotball Elite      10  3    13
  5                    Stabæk                 8   -1   11
  6                    SK Brann               9   -2   11
  7                    Lyn                    9   -6   10
  8                    Avaldsnes Toppfotball  8   -11  8 
  9                    Åsane                  9   -8   7 
  10                   Arna-Bjørnar           9   -17  4 
  

  Artikkelen Ny storkamp venter: Kampen ingen kan tape ble først publisert på Toppserien.

  ]]> https://toppserien.no/nyheter/ny-storkamp-venter-kampen-ingen-kan-tape/feed/ 0
  https://toppserien.no/nyheter/roa-senket-regjerende-seriemester-brann/ <![CDATA[Admin]]> Wed, 10 May 2023 12:06:25 +0000 <![CDATA[Nyheter]]> https://toppserien.no/nyheter/roa-senket-regjerende-seriemester-brann/ <![CDATA[

  «Senket den regjerende seriemesteren» ……var NRK sin overskrift i reportasjen etter kampen vi spilte mot Brann på lørdag. Brann stilte i sine flotte «gulldrakter» som serieledere og med nyopprykket trener etter at Olli måtte gå på onsdag. Her var det ingen tvil; Brann var superklare for å «reise kjerringa» etter det overraskende tapet i forrige... Read More [...]Les mer

  Artikkelen Røa senket regjerende seriemester Brann ble først publisert på Toppserien.

  ]]> <![CDATA[

  «Senket den regjerende seriemesteren»

  ……var NRK sin overskrift i reportasjen etter kampen vi spilte mot Brann på lørdag.

  Brann stilte i sine flotte «gulldrakter» som serieledere og med nyopprykket trener etter at Olli måtte gå på onsdag. Her var det ingen tvil; Brann var superklare for å «reise kjerringa» etter det overraskende tapet i forrige serierunde mot Arna-Bjørnar.

  Brann eide 1. omgang

  Selv om vi starter.bra og aggressivt, så var det Brann som dominerte spillet i første omgang. Men ballbesittelse gir ingen mål, og Brann slet med å skape målsjanser. De fikk riktignok et par skudd på mål, men uten at dette skapte de helt store problemene for Marie i mål. Et kompakt og godt Røa-forsvar gjorde jobben. Røa kommer litt med i spillet og etter 35 minutter får Tuva en mulighet, men Brannkeeperen kan akkurat plukke opp ballen foran Tuva. Lagene gikk til pause på stillingen 0-0.

  Jevn 2. omgang

  Brann starter også best i 2. omgang. Igjen uten at de får noen målsjanser. De triller ball. Alle vet at vi er farlige på dødballer, men vi kan mer. 10 minutter ut i 2. omgang slår Ragne en glitrende ball gjennom til Tuva. Hun går mot mål, finter elegant ut Østenstad hos Brann, og setter en perfekt ball forbi Branns keeper helt nede i høyre hjørne. Vi leder 1-o. Og det skjer på vår første reelle, gode mulighet i denne kampen. Effektivt:)

  Etter dette er det Røa som dominerer. Tuva er skikkelig på hugget, og vi kommer til en rekke muligheter – en blir blåst av for off-side, det heades så vidt utenfor på corner og Ritter haar en perfekt takling av Tuva langt innenfor 16-meteren på noe som ville ha vært en 100% sjanse. Men; Vi er på hugget og hadde fortjent å score flere mål.

  Brann gjør nå to bytter, Lie kommer inn for Frisbie (67′) og Crummer kommer inn for Brochmann (69′). Nå vil Brann ha friskere bein på matta.

  I det 71 minuttet har Bann en kjempemulighet, men Anya klarerer til corner. Hegeberg slår en (for lang)Brann-corner, men Stenvik slår den inn foran mål. Det er mye frem og tilbake i feltet, og flere muligheter for klarering, men den ender tilslutt hos en udekket Stenevik, som kan dundre ballen i mål. Det står 1-1 etter 72 minutters spill.

  Etter scoringen jevner igjen kampen seg ut, og både Brann og vi jakter på seier. Kristin slår en superdødball i det 75 minutt som Brann til slutt klarer å klarere. Det er intenst og skikkelig trøkk på banen nå. 77 minutter og Solveig sender i vei en pasning til Tuva, som Brannkeeperen redder.

  Etter 77 minutter gjør Brann et nytt bytte. Cecile Kvamme har tråkket over, og klarer ikke å fortsette. Inn kommer Ruuskanen.

  Brann begynner igjen å trille ball. 79 minutter er passert når forsvarsrekka til Røa stopper en litt slapt Brannangrep og Sarah slår en stjernepasning til Julie, som igjen gir en kontant retur til Ragne. Ragne slår igjen en perfekt pasning igjennom til Tuva, som skaper Røamagi igjen; Det kan ikke gjøres bedre når Tuva kommer alene med keeper, gjør ingen feil og setter den iskaldt forbi Brannkeeperen. Et skolebokeksempel av en scoring igjen. 79 minutter er gått.

  Etter 87 minutter kommer Birgitte inn for Tuva.

  Dommer legger til 4 minutter, og Brann jakter utlikning. Alle spillerne er nå på vår banehalvdel.

  På overtid får Sara Ritter først et gult kort for å takle Birgitte. 2 minutter på overtid får Brann corner. Lie fyrer av et knallhardt skudd som går i tverrleggeren og ned. Marie kaster seg og redder, men får en alt for tøff behandling av Sara Ritter, og det ender med at Ritter får sitt andre gule og dermed rødt kort. Det legges til mye ekstra tid, men det er Røa som har kontroll og etter 96-97 minutters spill blåser dommeren av. Laget med «gulltrøyene» må rusle skuffet av banen, mens vår kaptein Sarah går «helt bananas» med det store supporterflagget på banen foran et jublende fremmøtt publikum i solskinnet.

  Røa vinner 2-1. Når Lillestrøm overraskende taper 3-1 mot Lyn, kan Røa også innta 3. plassen på tabellen.

  …..og Tuva ble selvfølgelig kåret til banens beste spiller. Hun gir derfor 10.000,- til barnefotballen i Røa IL.

  Start 11er: Marie, Sarah, Martine, Mia, Anya, Oline, Kristin, Ragne, Solveig, Julie og Tuva. Innbyttere: Hildegunn, Vårin, Jenny, Rake, Milla, Cassandra, Ida og Birgitte.

  En deilig seier for Røa Dynamite Girls!

  Høydepunktene ser du her:

  Neste kamp er mot Vålerenga på Intility Arena 10. mai, kl 19.00 – ett skikkelig lokaloppgjør der siste kamp mellom disse lagene den 1. april 2023 ble målrik og endte 3-3. Kom og hei på Røa Dynamite Girls.

  Deretter spiller vi nok en bortekamp søndag 14. ma, kl 15.00 mot Arna-Bjørnar på Arna Idrettspark.

  MEN; 21. mai har vi hjemmekamp – og den må du se fra tribunen. Vi tar imot LSK Kvinner kl 15.00 på Røabanen, og trenger deg som supporter i ryggen. Vi klarte 489 tilskuere på Brann-kampen. Det vil vi slå den 21. mai med din hjelp!

  Billetter til kampen finner du HER

  Foto: Erling Løkken

  Artikkelen Røa senket regjerende seriemester Brann ble først publisert på Toppserien.

  ]]>
  https://toppserien.no/nyheter/toppseriens-beste-spiller-i-april/ https://toppserien.no/nyheter/toppseriens-beste-spiller-i-april/#respond <![CDATA[Toppfotball Kvinner]]> Wed, 10 May 2023 09:44:18 +0000 <![CDATA[Nyheter]]> https://toppserien.no/?p=23814 <![CDATA[

  Olaug Tvedten har imponert stort så langt denne sesongen. I april hadde hun ti målpoeng på seks kamper. Månedens spiller leveres i samarbeid med OBOS og NTB. Tvedten fikk nyheten på trening tidligere i uken. – Det er sykt kult. April har vært en stor opptur for min del, og for laget. Vi har prestert bra.... Read More [...]Les mer

  Artikkelen Toppseriens beste spiller i april ble først publisert på Toppserien.

  ]]> <![CDATA[

  Olaug Tvedten har imponert stort så langt denne sesongen. I april hadde hun ti målpoeng på seks kamper.

  Månedens spiller leveres i samarbeid med OBOS og NTB.

  Tvedten fikk nyheten på trening tidligere i uken.

  – Det er sykt kult. April har vært en stor opptur for min del, og for laget. Vi har prestert bra. Også har jeg utrolig nok fått med meg ganske mange målpoeng som har vært viktig. Det har vært veldig gøy og jeg håper det fortsetter sånn, sier Tvedten.

  – De andre spiller meg god og vi finner hverandre enklere. Jeg er i god form og føler meg mer fri på banen. Jeg gjør mer av det jeg føler er best selv og er mer involvert i spillet enn tidligere, fortsetter hun på spørsmålet om hvorfor hun tror prestasjonen har vært så god så langt denne sesongen.

  Artikkelen Toppseriens beste spiller i april ble først publisert på Toppserien.

  ]]> https://toppserien.no/nyheter/toppseriens-beste-spiller-i-april/feed/ 0
  https://toppserien.no/nyheter/manedens-mal-i-1-divisjon-skal-kares/ https://toppserien.no/nyheter/manedens-mal-i-1-divisjon-skal-kares/#respond <![CDATA[Toppfotball Kvinner]]> Wed, 10 May 2023 07:39:26 +0000 <![CDATA[Nyheter]]> https://toppserien.no/?p=23819 <![CDATA[

  Det er på tide å kåre den fineste scoringen i april. Det er valgt ut fire kandidater fra 1. divisjon og nå er det opp til dere å stemme frem vinnermålet. Husk at spillet i forkant kan ha like mye å si som selve avslutningen. Kandidatene er: Martine Hauge Kjølholdt, Fyllingsdalen Maria Herdel Pedersen, AaFK... Read More [...]Les mer

  Artikkelen Månedens mål i 1. divisjon skal kåres ble først publisert på Toppserien.

  ]]> <![CDATA[

  Det er på tide å kåre den fineste scoringen i april.

  Det er valgt ut fire kandidater fra 1. divisjon og nå er det opp til dere å stemme frem vinnermålet. Husk at spillet i forkant kan ha like mye å si som selve avslutningen.

  Kandidatene er:

   1. Martine Hauge Kjølholdt, Fyllingsdalen
   2. Maria Herdel Pedersen, AaFK Fortuna
   3. 3. Abigail Grace Wolf, Klepp
   4. Martine Fenger, Kolbotn

  Se kandidatene her og avgi din stemme (under videoen):

  Artikkelen Månedens mål i 1. divisjon skal kåres ble først publisert på Toppserien.

  ]]> https://toppserien.no/nyheter/manedens-mal-i-1-divisjon-skal-kares/feed/ 0
  https://toppserien.no/nyheter/slik-spilles-2-runde-i-nm-2/ https://toppserien.no/nyheter/slik-spilles-2-runde-i-nm-2/#respond <![CDATA[Toppfotball Kvinner]]> Tue, 09 May 2023 21:11:53 +0000 <![CDATA[Nyheter]]> https://toppserien.no/?p=23817 <![CDATA[

  I den første runden gikk alle 1. divisjonsklubbene videre, med unntak av KIL/Hemne. Nå er vi klare for runde 2 og her kommer lagene fra Toppserien på banen. Kamptidspunkt er satt til 31. mai kl. 18.00, men klubbene kan bli enige om å spille på et tidligere tidspunkt. Kampoppsett 2. NM-runde Fredrikstad – LSK Kvinner... Read More [...]Les mer

  Artikkelen Slik spilles 2. runde i NM ble først publisert på Toppserien.

  ]]> <![CDATA[

  I den første runden gikk alle 1. divisjonsklubbene videre, med unntak av KIL/Hemne. Nå er vi klare for runde 2 og her kommer lagene fra Toppserien på banen.

  Kamptidspunkt er satt til 31. mai kl. 18.00, men klubbene kan bli enige om å spille på et tidligere tidspunkt.

  Kampoppsett 2. NM-runde

  Fredrikstad – LSK Kvinner
  Øvrevoll Hosle – Grei
  Kolbotn – KFUM
  Hønefoss BK – HamKam
  Odd – Lyn
  Arendal – Stabæk
  IK Start Kvinner – Avaldsnes
  Viking – Åsane
  Klepp – Amazon Grimstad
  Fyllingsdalen – SK Brann
  Sogndal – Arna-Bjørnar
  AaFK Fortuna – Molde
  Tiller – Rosenborg
  Grand Bodø – Røa
  Medkila – Tromsø IL 2020
  Porsanger – Vålerenga

  Artikkelen Slik spilles 2. runde i NM ble først publisert på Toppserien.

  ]]> https://toppserien.no/nyheter/slik-spilles-2-runde-i-nm-2/feed/ 0
  https://toppserien.no/nyheter/ledige-stillinger-2/ <![CDATA[Admin]]> Tue, 09 May 2023 11:52:06 +0000 <![CDATA[Nyheter]]> https://toppserien.no/nyheter/ledige-stillinger-2/ <![CDATA[

  Lyn Fotball Damer søker nå etter en keepertrener og en fysioterapeut: Keepertrener Lyn Fotball Damer søker keepertrener i minimum 50 % stilling tilknyttet klubbens A-lag i Toppserien. For den rette kandidaten kan stillingen utvides til 100 %. Tiltredelse senest 1.08.2023 Ansvarsområder: Hovedansvarlig for keeperteamet på A-lag og rekrutt Utarbeide og utvikle individuelle utviklingsplaner i samarbeid... Read More [...]Les mer

  Artikkelen Ledige stillinger ble først publisert på Toppserien.

  ]]> <![CDATA[

  Lyn Fotball Damer søker nå etter en keepertrener og en fysioterapeut:

  Keepertrener

  Lyn Fotball Damer søker keepertrener i minimum 50 % stilling tilknyttet klubbens A-lag i Toppserien. For den rette kandidaten kan stillingen utvides til 100 %.

  Tiltredelse senest 1.08.2023

  Ansvarsområder:

    * Hovedansvarlig for keeperteamet på A-lag og rekrutt
    * Utarbeide og utvikle individuelle utviklingsplaner i samarbeid med trenerteam.
    * Utvikle og implementere treningsprogrammer for keepere på ulike nivåer.
    * Sørge for at utviklingen av keepertreningen er i tråd med klubbens visjoner og planverk.
    * Tilstedeværelse på kamper og treninger.

  Kvalifikasjoner:

    * Minimum UEFA keepertrener B
    * God til å planlegge og utarbeide planverk
    * Evnen til å kommunisere klart og tydelig med spillere og trenerteam.
    * Personlig egnethet vektlegges

  Vi tilbyr:

    * Et ungt og levende arbeidsmiljø
    * Muligheter for personlig og faglig utvikling
    * Lønn etter avtale
    * Arbeid på kveldstid og i helger må påregnes

  Kvinner oppfordres til å søke.

  Vi ønsker rask tiltredelse og søknader gås gjennom fortløpende.

  Søknad sendes til fredrik@lynfotball.no merket med «Søknad Keepertrener Lyn Damer»

  Fysioterapeut:

  Lyn Fotball Damer søker fysioterapeut i 50 % stilling tilknyttet klubbens A-lag i Toppserien.

  Tiltredelse senest 1.08.2023

  Ansvarsområder:

    * Ansvarlig for tilrettelegging og gjennomføring av skadeforebyggende tiltak.
    * Skadeforebyggende trening og behandlig på gruppe- og individnivå.
    * Utredning, behandling og rehabilitering av skader sammen med det medisinske teamet.
    * Tilstedeværelse på kamper og treninger

  Kvalifikasjoner:

    * Fysioterapeyt med norsk autorisasjon (BSc / MSc)
    * Erfaring fra medisinsk arbeid i fotballen er en fordel
    * Personlig egnethet vektlegges

  Vi tilbyr:

    * Et ungt og levende arbeidsmiljø
    * Gode muligheter for personlig utvikling
    * Lønn etter avtale
    * Arbeid på kveldstid og i helger må påberegnes

  Kvinner oppfordres til å søke.

  Vi ønsker rask tiltredelse og søknader gås gjennom fortløpende.

  Søknad sendes til fredrik@lynfotball.no merket med «Søknad Fysio Lyn Damer»

  Artikkelen Ledige stillinger ble først publisert på Toppserien.

  ]]>
  https://toppserien.no/nyheter/disse-tv-kampene-er-klare/ https://toppserien.no/nyheter/disse-tv-kampene-er-klare/#respond <![CDATA[Toppfotball Kvinner]]> Mon, 08 May 2023 07:29:29 +0000 <![CDATA[Nyheter]]> https://toppserien.no/?p=23162 <![CDATA[

  Denne sesongen øker satsingen på Toppserien da TV 2 har tatt over rettigheten til all norsk fotball. Prosjektet «Hjemmebane» vil sørge for at norsk fotball får den anerkjennelsen den fortjener, og det er lagt store planer for dekningen av Toppserien. NRK vil også ta del i denne satsingen og ha en TV-kamp hver runde. I... Read More [...]Les mer

  Artikkelen Slik sendes Toppserien på TV 2 og NRK ble først publisert på Toppserien.

  ]]> <![CDATA[

  Denne sesongen øker satsingen på Toppserien da TV 2 har tatt over rettigheten til all norsk fotball. Prosjektet «Hjemmebane» vil sørge for at norsk fotball får den anerkjennelsen den fortjener, og det er lagt store planer for dekningen av Toppserien.

  NRK vil også ta del i denne satsingen og ha en TV-kamp hver runde. I tillegg til dette sender også TV 2 en TV-sendt kamp. Denne, og de resterende kampene blir sendt direkte på TV 2 Play.

  Her er en oversikt over de TV-sendte kampene de første 17 rundene:

  Runde 1: 25. mars

  15.00: Rosenborg – Stabæk, TV 2 Sport 1

  16.45: Vålerenga – Arna-Bjørnar, NRK

  Runde 2: 1. april

  15.00: Brann – Åsane, TV 2 Sport 1

  16.45: Stabæk – LSK Kvinner, NRK

  Runde 3: 15. april

  15.00: LSK Kvinner – Brann, TV 2 Sport 1

  16.45: Vålerenga – Avaldsnes, NRK

  Runde 4: 19. april

  19.00: Åsane – Rosenborg, NRK

  Runde 5: 22. april

  15.00: Brann – Vålerenga, TV 2 Sport 1

  16.45: Rosenborg – LSK Kvinner, NRK

  Runde 6: 29. april

  15.00: Stabæk – Brann, TV 2 Sport 1

  16.45: Rosenborg – Lyn, NRK

  Runde 7: 3. mai

  19.00: Vålerenga – LSK Kvinner, NRK

  Runde 8: 6. og 7. mai

  Lørdag, 16.45: 15.00: Røa – Brann, NRK

  Søndag, 15.00: Rosenborg – Vålerenga, TV 2 Sport 1

  Runde 9: 14. mai

  15.00: Vålerenga – Lyn, TV 2 Sport 1

  16.45: Brann – Rosenborg, NRK

  Runde 10: 21. og 22. mai

  Lørdag, 16.45: Stabæk – Vålerenga, NRK

  Søndag, 19.00: Åsane – Brann, TV 2 Sport 1

  Runde 11: 27. mai

  15.00: Brann – Røa, TV 2 Sport 1

  16.45: Vålerenga – Rosenborg, NRK

  Runde 12: 3. juni

  15.00: Rosenborg – Brann, TV 2 Sport 1

  16.45: Lyn – Vålerenga, NRK

  Runde 13: 6. juni

  19.00: Brann – Stabæk, NRK

  Runde 14: 10. juni

  15.00: Vålerenga – Brann, TV 2 Sport 1

  16.45: Avaldsnes – LSK Kvinner, NRK

  Runde 15: 18. juni

  15.00: Brann – Avaldsnes, TV 2 Sport 1

  16.45: Lyn – Rosenborg, NRK

  Runde 16: 24. juni

  15.00: Brann – LSK Kvinner, TV 2 Sport 1

  16.45: Røa – Vålerenga, NRK

  Runde 17: 30. juni og 1. juli

  Fredag, 19.00: LSK Kvinner – Vålerenga, TV 2 Sport 1

  Lørdag, 16.45: Arna-Bjørnar – Brann, NRK

  Artikkelen Slik sendes Toppserien på TV 2 og NRK ble først publisert på Toppserien.

  ]]> https://toppserien.no/nyheter/disse-tv-kampene-er-klare/feed/ 0
  https://toppserien.no/nyheter/topplagene-kjorer-pa-videre-men-et-lag-snublet/ https://toppserien.no/nyheter/topplagene-kjorer-pa-videre-men-et-lag-snublet/#respond <![CDATA[kristianmoe]]> Sun, 07 May 2023 18:25:34 +0000 <![CDATA[Nyheter]]> https://toppserien.no/?p=23789 <![CDATA[

  Topplagene TIL 2020 og Kolbotn er begge ubeseiret etter seks runder og fortsetter å føre an i toppen. De har nå fått en liten luke ned til AaFK Fortuna, som snublet og tapte terreng mot KIL/Hemne, mens i bunnen av tabellen sliter både Hønefoss og Klepp. [...]Les mer

  Artikkelen Topplagene kjører på videre – men et lag snublet ble først publisert på Toppserien.

  ]]> <![CDATA[

  Runden

  Øvrevoll Hosle – TIL 2020 0-2

  Grei – Kolbotn 1-2

  KIL/Hemne – AaFK Fortuna 2-0

  Hønefoss – Fyllingsdalen 3-3

  Klepp – Grand Bodø 0-0

  Fortsatt ubeseiret

  Øvrevoll Hosle – TIL 2020 0-2 (0-1)
  Mål: 0-1 Elea Johansen (7), 0-2 Sofie Tunes (65)

  I Tromsø er det ambisjoner om spill i Toppserien i 2024 og sesongen har virkelig startet bra i nord. TIL 2020 er ubeseiret og topper tabellen etter fem spilte kamper. Det håpet nordlendingene skulle fortsette da de tok turen til Bærum for en tøff bortekamp mot Øvrevoll Hosle.

  På hjemmebane var det ØHIL som startet best og fikk to gode muligheter tidlig. Men vertene klarte ikke å konvertere sjansene i mål, og isteden var det TIL 2020 som fikk hull på byllen. Et innlegg ble klarert ut til Elea Johansen som var nådeløs og banket gjestene i føringen.

  Etter ledermålet tok TIL 2020 mer over og burde økt ledelsen ved flere anledninger, men ble stoppet av en god Una Langkås i ØHIL-buret. Hjemmelaget fikk også en gigantisk sjanse til å utligne, men en svak avslutning fra kort hold ble reddet av Ingvild Villa.

  Også etter pause var det sjanser i begge ender av banen, men to gode keepere hindret mål. ØHIL presset gjestene fra nord, men TIL 2020 viste igjen hvorfor de er serieledere. Etter 65 minutter smalt det nemlig voldsomt. Sofie Tunes ladet kanonen fra langt og sendte i vei et prosjektil av et skudd som suste inn i det borteste krysset bak en sjanseløs Langkås. En kandidat til årets mål sørget dermed for 2-0 til TIL 2020.

  Luften gikk litt ut av ØHIl etter 0-2 og TIL 2020 kunne pyntet ytterligere på sluttresultatet. Men gode redninger fra Langkås sørget for at det ikke ble styggere enn 0-2. Serielederen durer på videre i front og er fortsatt ubeseiret i årets sesong.

  Henger med i toppen

  Grei -Kolbotn 1-2 (1-1)
  Mål: 1-0 Celina Smith (11), 1-1 Mille Helland Flø (24), 1-2 Martine Fenger (52)

  Et annet lag som har opprykksambisjoner er Kolbotn, som forrige sesong rykket ned. De håper på en rask retur til Toppserien, og har så langt gjort det godt nok til å henge bra med i toppen – mye takket være stortalentet Martine Fenger. Denne runden tok de turen til nyopprykkede Grei med håp om å ta tre nye poeng.

  Men det startet ikke bra for Kolbotn. Etter 11 minutter havnet de bakpå takket være en kontant heading fra Celina Smith. Opprykkskandidaten måtte dermed svare, noe de gjorde etter 24 minutters spill. Eline Hegg slo en corner inn i feltet, som havnet his Mille Helland Flø. Hun beinet inn utligningen forbi Grei-forsvaret som desperat prøvde å redde på streken. Dermed var lagene like langt.

  Inn mot pause hadde Kolbotn et par store sjanser til å ta ledelsen, men det ble ikke flere scoringer de første minuttene og det stod 1-1 halvveis.

  Det skjedde ikke mye i starten av andre omgang, men det tok heller ikke lang tid før gjestene var i ledelsen. Martine Fenger ble spilt gjennom av Johanne Fridlund, og stortalentet gjorde ingen feil da hun fikk sjansen. 16-åringen smalt ballen i nærmeste hjørne på første touch og sendte bortelaget i føringen.

  For det meste av kampen var det også Kolbotn som var nærmest flere mål, men etter 70 minutter fikk Grei en enorm dobbeltsjanse ved målscorer Smith. Det første skuddet ble reddet mesterlig, før stolpen stod i veien på returen. Kolbotn kunne puste lettet ut og til slutt juble for tre poeng.

  Snublet og tapte terreng

  KIL/Hemne – AaFK Fortuna 2–0 (1–0)
  Mål: 1–0 Sigrid Bloch-Hansen (3), 2–0 Anfal el Yamai Haida (73)

  Den tredje opprykkskandidaten denne sesongen er AaFK Fortuna. Etter tapet i åpningskampen har sunnmøringene vunnet fire kamper på rad. Den seiersrekka håpet de skulle forlenges da de tok turen til Trøndelag for å møte KIL/Hemne, som hittil denne sesongen har underprestert og slitt med poengfangsten.

  Men hjemmelaget hadde blod på tann fra start og presset gjestene kraftig bakover de første minuttene. Det skulle også betale seg, for allerede etter tre minutter var trønderne i føringen takket være en heading fra Sigrid Bloch-Hansen på corner.

  KIL/Hemne kunne også økt ledelsen like etter, men AaFK Fortuna holdt unna. Resten av første omgang handlet bare om bortelaget som rullet opp angrep etter angrep mot et lavtliggende hjemmelag. Det var stort sett spill mot ett mål, og AaFK Fortuna hadde flust av farligheter foran mål, men uten å score.

  KIL/Hemne kjempet opprykkskandidat AaFK Fortuna i senk, og tok tre svært viktige poeng. Foto: Kristian Moe

  Utrolig nok gikk KIL/Hemne til pause med 1-0-ledelse.

  Andre omgang startet litt i samme spor, men ble etter hvert svært rotete med få målsjanser og lite rytme. AaFK Fortuna klarte ikke å få ro i spillet eller skape sjanser. Isteden fikk hjemmelaget sin mulighet og doblet ledelsen ved Anfal el Yamai Haida, som fikk satt inn en retur og punkterte kampen.

  Gjestene fra Ålesund prøvde desperat å få en rask redusering, men hjemmelaget stod meget godt imot, og sikret seg en meget sterk trepoenger – en sårt tiltrent sådan.

  Poengdeling i målfest

  Hønefoss – Fyllinsdalen 3-3 (1-2)
  Mål: 0-1 Julie Rasmussen (15), 0-2 Julie Rasmussen (24), 1-2 Inger Vadder (42), 2-2 Silje Nyhagen (61), 2-3 Martine Kjølholdt (66), 3-3 Inger Vadder (75)

  Lørdagens siste oppgjør fant sted på AKA Arena, der et Hønefoss i poengnød fikk besøk av nykommeren Fyllingsdalen. Bergenserne har fått en svært god start på sesongen og imponert, mens hjemmelaget har skuffet stort og ligger sist på tabellen med ett fattig poeng.

  Heller ikke denne kampen startet veldig bra for Hønefoss. Selv om de var hakket vassere i åpningsminuttene, var det Fyllingsdalen som tok føringen. Et innlegg ble tatt ned at Synne Kjølholdt som serverte Julie Rasmussen. Sistnevnte gjorde ingen feil og satte sikkert inn 1-0.

  Rasmussen var også på farten igjen drøye ti minutter senere. Gjestene kontret og Rasmussen var dødelig effektiv i boksen. Hønefoss-keeper Margaux Lægreid fikk en hånd på avslutningen, men ikke nok til å forhindre 2-0.

  Da var spørsmålet om tabelljumboen kunne svare. Kampen roet seg ned og Fyllinsdalen hadde god kontroll, men like før pause kom reduseringen. Kristin Gumaer fant Inger Vadder med en utsøkt pasning, før sistnevnte til slutt banket inn sin første scoring for sesongen og en viktig redusering for Hønefoss.

  Etter hvilen fikk bortelaget en gigantisk sjanse til å øke til 3-1, men fikk isteden straffe imot like etter timen. Hønefoss-kaptein Silje Nyhagen var sikker som banken fra 11-meteren og utlignet til 2-2.

  Men lagene var ikke likt lenge. Et ballmist på midten fra vertene gjorde at Fyllingsdalen kunne kontre. Det gjorde de med bravur og Martine Kjølholdt kunne til slutt enkelt trille inn 3-2.

  Begge lag hadde sjanser til å score, blant annet et tverrliggertreff fra hjemmelagets Martine Ness, før bunnlaget endelig kunne juble for utligning. Kvarteret før slutt slo Synne Hamborg en presis corner som til syvende og sist endte hos Inger Vadder som kranglet inn utligningen.

  Mot slutten hadde både Hønefoss og Fyllingsdalen sjanser til å ta med seg alle poengene, der gjestene var nærmest med et tverrliggertreff. Men det ble ikke flere scoringer, og en underholdende kamp på AKA Arena endte til slutt 3-3.

  Måltørken fortsetter

  Klepp – Grand Bodø 0-0 (0-0)
  Mål:

  På Jæren var det klart for et svært viktig oppgjør i bunnen av tabellen mellom Klepp og Grand Bodø. Hjemmelaget var ikke vunnet eller scoret mål siden serieåpningen og sliter voldsomt. Grand Bodø fikk en opptur sist med seier hjemme mot KIL/Hemne, men heller ikke i Bodø har poengfangsten vært veldig god.

  Kampen bar preg av at det var to lag som sårt trengte poeng som møttes. Begge lag prøvde å presse høyt, ta kontroll og sette motstanderen under press, men det resulterte i en litt rotete kamp med få målsjanser.

  Nærmest før pause var Grand Bodø ved Anna Johansen, som fikk sjansen på åpent mål, men angrepsspilleren klarte ikke å stokke beina og fikk ikke avsluttet. En sjansefattig omgang endte dermed med 0-0.

  Klepp tok også initiativet i andre omgang, men skapte ikke voldsomt med sjanser tross en del skuddforsøk. Gjestene fra nord var nærmest da Kristina Brudvik smalt et frispark i tverrliggeren etter 56 minutter.

  Vertene hadde et par store sjanser, blant annet ved Cecilie Mjelde som satt ballen utenfor fra kort hold. Ane Berland fikk også en sjanse og testet bortelagets keeper Sydney Martinez, men den amerikanske sisteskansen reddet.

  Mot slutten smalt et frispark fra Cecilie Falch i krysstanga bak Mari Vatne, men nærmere kom ingen av lagene og det endte målløst på Jæren.

  Artikkelen Topplagene kjører på videre – men et lag snublet ble først publisert på Toppserien.

  ]]> https://toppserien.no/nyheter/topplagene-kjorer-pa-videre-men-et-lag-snublet/feed/ 0
  https://toppserien.no/nyheter/hattrick-heltinner-storseire-og-ny-brann-nedtur/ https://toppserien.no/nyheter/hattrick-heltinner-storseire-og-ny-brann-nedtur/#respond <![CDATA[kristianmoe]]> Sun, 07 May 2023 17:37:15 +0000 <![CDATA[Nyheter]]> https://toppserien.no/?p=23787 <![CDATA[

  Den åttende serierunden bød på 19 scoringer fordelt på de fem kampene. Blant disse var det to spillere som noterte seg for hattrick, mens to lag kunne bokføre 5-1-seire. Den store toppkampen endte målløst, mens den regjerende seriemesteren fikk nok en nedtur og virker hektet av i gullkampen. [...]Les mer

  Artikkelen Hattrick-heltinner, storseire og ny Brann-nedtur ble først publisert på Toppserien.

  ]]> <![CDATA[

  Runden

  Lyn – LSK Kvinner 3-1

  Stabæk – Arna-Bjørnar 5-1

  Åsane – Avaldsnes 5-1

  Røa – Brann 2-1

  Rosenborg – Vålerenga 0-0

  Hattrick-heltinne sørget for seier

  Lyn – LSK Kvinner 3-1 (1-0)
  Mål: 1-0 Anna Aahjem (33), 2-0 Anna Aahjem (60), 2-1 Signe Holt Andersen (77), 3-1 Anna Aahjem (79)

  Verken Lyn eller LSK Kvinner fikk en veldig god opplevelse forrige runde. Lyn klarte ikke å ta tre poeng mot Åsane, mens LSK Kvinner fikk grisebank av erkerival Vålerenga. Dermed var det interessant å se hvordan lagene ville slå tilbake når de møttes til dyst på Grorud.

  Det holdt på å bli en pangåpning på kampen for LSK Kvinner med en stor sjanse tidlig. Deretter var det Lyn sin tur, men heller ikke det ble mål. Oppgjøret roet seg litt ned etter de to sjansene innledningsvis, men utover i omgangen var det vertene som var nærmest scoring.

  Like etter at halvtimen var spilt skulle også kampens første mål komme. Kamilla Melgård ble spilt gjennom på kanten og fant Anna Aahjem foran mål. Spissen banket ballen opp i krysset og sørget for at Lyn tok pause med 1-0.

  Også etter pause var hjemmelaget nærmest scoring, og etter timen var målscorer Aahjem frempå igjen. Hun dro seg fri til høyre for mål og sendte ballen til side for Cecilie Fiskerstrand og økte til 2-0.

  Drøye kvarteret før slutt skapte Signe Holt Andersen ny spenning i oppgjøret da hun plukket opp sin egen retur og reduserte. Men spenningen ble kortvarig, for bare minutter senere fullførte Anna Aahjem hattricket sitt og sendte Lyn to mål foran igjen. Like før slutt kunne det blitt enda verre for gjestene da Lyn fikk straffe, men Iselin Sandnes Olsen banket ballen i tverrliggeren fra ellevemetersmerket. Dermed endte det med 3-1-seier til Lyn som tar tre viktige poeng, mens LSK Kvinner gikk på en ny smell.

  Fulgte ikke opp sjokkseieren

  Stabæk – Arna-Bjørnar 5-1 (2-0)
  Mål: 1-0 Iris Omarsdottir (21), 2-0 Iris Omarsdottir (34), 3-0 Melissa Bjånesøy (63), 4-0 Iris Omarsdottir (65), 5-0 Anja Rasmussen (67), 5-1 Linnea Sælen (79)

  Arna-Bjørnar sjokkerte storesøster Brann i bergensderbyet sist og tok sine første poeng for sesongen etter en 2-1-seier. Spørsmålet var om bergenserne klarte å følge opp på bortebane mot Stabæk.

  Begge lag hadde skuddforsøk innledningsvis, men det var Stabæk med Smilla Vallotto som var nærmest med et skudd i krysstanga. Ikke lenge etter skremmeskuddet fra Vallotto skulle bærumslaget også ta ledelsen. Der Vallotto traff krysstanga, fant Iris Omarsdottir krysset da hun dro seg litt innover og hamret ballen oppe i lengste hjørnet.

  Hjemmelaget fortsatte å kjøre på og burde scoret et mål til ved flere anledninger, før Omarsdottir sørget for 2-0 etter flotte kombinasjoner med Andrea Anderdal etterfulgt av en sikker avslutning.

  Iris Omarsdottir scoret hattrick i 5-1-seieren over Arna-Bjørnar.
  Foto: Marius Simensen / BILDBYRÅN

  Naturlig nok måtte gjestene heve seg etter pause, noe de også gjorde. Men det var til liten nytte for etter 63 minutter sto det 3-0 på resultattavla. Stabæk kontret og Melissa Bjånesøy fikk æren av å avslutte angrepet med en kontrollert avslutning.

  Like etter var det også 4-0, og nok en gang var det Omarsdottir som var sist på ballen. Smilla Vallotto tredde spissen gjennom med en utsøkt pasning, som med nok en god avslutning sørget for 4-0 og hattrick.

  Stabæk var ikke ferdige med det. Bare to minutter etter 4-0-scoringen var det 5-0 på Nadderud. En corner fra Justine Kielland ble stanget i nettet av Anja Rasmussen og kampen var definitivt punktert.

  Linnea Sælen sørget for at Arna-Bjørnar fikk med seg et trøstemål hjem til Bergen, men kunne gjøre lite med at Stabæk til slutt vant 5-1.

  Raknet på overtid

  Åsane – Avaldsnes 5-1 (2-0)
  Mål: 1-0 Kaja Karlsen (18), 2-0 Milena Kokosz (24), 3-0 Nina Vestbøstad (88), 3-1 Hanna Dahl (90+2), 4-1 Katarina Dybvik Sunde (90+4), 5-1 Andrine Mo (90+5)

  Et annet lag som sørget for en stor overraskelse sist var Avaldsnes, som kjempet seg til ett poeng mot Rosenborg. Denne runden tok de turen til Bergen for et svært viktig oppgjør mot Åsane, som hittil har slitt i sin første sesong på toppnivå. Med seier ville Avaldsnes få et viktig pusterom til de nederste plassene, men med tap ville Åsane komme helt opp i ryggen på karmøyingene.

  Med andre ord var det tre viktige poeng som sto på spill, og innledningen bar litt preg av det. Åpningen var jevn uten store målsjanser, men det endret seg etter 18 minutter. En nydelig pasning fra Madeleine Veivåg fant Kaja Karlsen i bakrom, som tuppet Åsane i ledelsen.

  Maria Hovmark var nære utligning like etter, men istedenfor var det Åsane som økte til 2-0 ved Milena Kokosz – et resultat som sto seg til pause.

  John Arne Riise gjorde tre bytter i pausen i jakt på scoringer, men til liten effekt. Tross et overtak i banespillet, slet Avaldsnes med å skape målsjanser. Mulighetene var det Åsane som sørget for, men scoringene uteble i store deler av andre omgang.

  Åsane tok en svært viktig trepoenger mot Avaldsnes.
  Foto: Marius Simensen / BILDBYRÅN

  Men i sluttminuttene og på overtid tok det fullstendig av på Åsane Arena. Nina Vestbøstad økte til 3-0 etter 88 minutter, før Hanna Dahl reduserte til 3-1 med et vakkert frisparkmål to minutter på overtid.

  Deretter raknet det fullstendig for Avaldsnes. Fire minutter på overtid la Katarina Dybvik Sunde på til 4-1, før Andrine Mo fullførte målbonanzaen ved å fastsette sluttresultatet til 5-1.

  Ny kjempesmell

  Røa – Brann 2-1 (0-0)
  Mål: 1-0 Tuva Espås (55), 1-1 Karoline Haugland (72), 2-1 Tuva Espås (79)

  Brann er i ferd med å bli fullstendig hektet av i gullkampen allerde. Den regjerende seriemesteren har hatt en svak start på sesongen og står med kun en seier på de siste fem kampene. Sist tapte de 1-2 for bunnlaget Arna-Bjørnar, og jakten på en opptur ble nødvendigvis ikke lettere denne runden når de besøkte et Røa-lag som har imponert stort hittil.

  Bergenserne fikk også en lovende start på sin første kamp etter at Olli Harder fikk sparken. Ikke overraskende tok Brann kontroll over banespillet og styrte det meste av det som skjedde på Røabanen, mens hjemmelaget lå lavt og satset på kontringer. De helt store målsjansene uteble derimot i første omgang, selv om Marie Aspenes måtte i aksjon ved et par tilfeller. De første 45 minuttene på Røabanen endte målløst

  Brann presset på også i starten av andre omgang, men det var faktisk Røa som tok ledelsen etter 55 minutter ved Tuva Espås. Hjemmelaget kjørte kampen i en liten periode etter scoringen, før Brann hevet seg på nytt. Det skulle også ende med uttelling etter 72 minutter. Ingrid Stenevik slo inn i feltet og etter litt klabb og babb havnet ballen hos Karoline Haugland som banket inn utligningen.

  Men Røa deppet ikke av den grunn og sendte nye sjokkbølger gjennom Brann-laget litt senere. Ragnhild Svastuen spilte gjennom Tuva Espås, som med den største selvfølgelighet satte inn 2-1 alene med Aurora Mikalsen.

  I sluttminuttene var Brann uhyre nære ved å ta med seg ett poeng, men kanonskuddet fra Nora Eide Lie smalt i tverrliggeren. Nærmere kom ikke Brann som går på nok en smell, og virker hektet av i kampen om seriegullet denne sesongen. Røa på sin side klatrer opp til 3.-plass på tabellen.

  Beholdt forspranget

  Rosenborg – Vålerenga 0-0 (0-0)
  Mål:

  I Trondheim var det duket for et ordentlig toppoppgjør mellom serieleder Vålerenga og serietoer Rosenborg. Trønderne er litt på etterskudd, tre poeng hovedstadslaget og måtte helst unngå tap i denne kampen.

  Det ble en morsom åpning på Koteng Arena. Kampen bølget frem og tilbake og begge lag var ganske skuddvillige, uten at det endte med de helt store sjansene. Etter 20 minutter kom den største sjansen da Janni Thomsen smalt ballen i stolpen på et frispark.

  Utenom stolpetreffet var det ikke flust av målsjanser. Første omgang var jevn, intensiv og morsom og bar preg av det var en typisk toppkamp. Uten de helt store sjansene ble det heller ikke mål, og lagene gikk til pause på stillingen 0-0.

  Andre omgang fortsatte i samme stil som den første. Få sjanser, men likevel severdig. Omtrent midtveis i omgangen fikk vertene sin første store sjanse, men headingen fra Mathilde Harviken ble litt for løs og Jalen Tompkins reddet.

  I motsatt ende ble Rugile Rulyte satt på prøve av et meget godt distanseskudd fra Ingibjörg Sigurdadottir, men Rosenborgs sisteskanse fikk slått til corner.

  Begge lag prøvde å bikke kampen i sitt favør og få et vinnermål. Mot slutten var det hjemmelaget Rosenborg som trykket mest på, men Vålerenga sto godt imot. Mål ble det derimot ikke på Koteng Arena, og kampen mellom de to topplagene endte målløst.

  Artikkelen Hattrick-heltinner, storseire og ny Brann-nedtur ble først publisert på Toppserien.

  ]]> https://toppserien.no/nyheter/hattrick-heltinner-storseire-og-ny-brann-nedtur/feed/ 0