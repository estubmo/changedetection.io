  https://toppserien.no/nyheter/tent-gullhap-og-skikkelig-nedrykksdrama/ https://toppserien.no/nyheter/tent-gullhap-og-skikkelig-nedrykksdrama/#respond <![CDATA[kristianmoe]]> Tue, 06 Jun 2023 19:52:19 +0000 <![CDATA[Nyheter]]> https://toppserien.no/?p=24127 <![CDATA[

  Det ble ikke veldig målrikt denne midtukerunden i Toppserien. Likevel bød den på mer enn nok drama. Avaldsnes rystet serieleder Vålerenga, som snublet på Karmøy, mens Rosenborg tente gullhåpet med seier. I tillegg ble det både overtidsdrama og straffebom. [...]Les mer

  Artikkelen Tent gullhåp og skikkelig nedrykksdrama ble først publisert på Toppserien.

  ]]> <![CDATA[

  Runden

  Arna-Bjørnar – Åsane 1-1

  LSK Kvinner – Rosenborg 1-2

  Avaldsnes – Vålerenga 1-1

  Røa – Lyn 1-0

  Brann – Stabæk 0-0

  Overtidsdrama i nedrykkskampen

  Arna-Bjørnar – Åsane 1-1 (1-0)
  Mål: 1-0 Sofie Bjørnsen (19), 1-1 Karen Kraft Vistnes (90+5)

  På Arna denne midtukerunden ble det spilt et svært viktig oppgjør. I første rekke en intens kamp mellom to lag som sliter i bunnen, mens i andre rekke var det et lokaloppgjør. Uansett var det mye på spill da Arna-Bjørnar fikk besøk av Åsane, der vinneren både ville få tre uhyre viktige poeng i nedrykkskampen og «bragging rights».

  I lokaloppgjøret var det hjemmelaget som åpnet best og skapte tidlig to enorme sjanser, men på smått utrolig vis klarte verken Marie Johansdottir eller Linnea Sælen å sette ballen i mål.

  Det skulle det derimot vise seg at Sofie Bjørnsen klarte da stadionuret viste 19 minutter. Den offensive midtbanespilleren plukket opp en klarering på 16 meter og på mesterlig vis banket hun ballen i nettet via tverrliggeren. En praktscoring som ga Arna-Bjørnar ledelsen.

  Gjestene slet i første del av omgangen, men spilte seg mer inn i kampen etter hvert. Men det ble med ballbesittelsen for Åsane, som ikke maktet å skape målsjanser. Det gjorde at 1-0 sto seg til pause.

  Etter pause skulle derimot Åsane få en god sjanse, men Ida Norstrøm fikk reddet det gode forsøket fra Andrine Mo. Resten av omgangen var ganske jevnspilt.

  Tora Osa hadde et glimrende langskudd som ble mesterlig slått unna av Savanna Duffy. Utover dette var det få sjanser foran begge målene.

  Åsane virket tafatte foran mål, helt til stadionuret nærmet seg 90 minutter. Da våknet Milena Kokosz, som kom seg to gedigne sjanser til å berge poeng. Men midtbanespilleren brente begge.

  Dermed så det ut til at Arna-Bjørnar skulle stikke av med tre enormt viktige poeng, men så, langt inne på overtiden steg Karen Kraft Vistnes til værs og stanget inn utligningen for Åsane, som nok en gang stjeler med seg poeng takket være en sen overtidsscoring.

  Arna-Bjørnar måtte se tre uhyre viktige poeng glippe langt inne på overtiden i nedrykkskampen mot Åsane. Foto: Marius Simensen

  Tente gullhåpet

  LSK Kvinner – Rosenborg 1-2 (0-2)
  Mål: 0-1 Synne Skinnes Hansen (35), 0-2 Synne Skinnes Hansen (44), 1-2 Rugile Rulyte selvmål (47)

  Det var ikke bare i Bergen det ble spilt en enormt viktig kamp. I LSK-hallen skulle det spilles et oppgjør ingen av lagene hadde råd til å tape om de skulle henge med i gullkampen, da LSK Kvinner ønsket Rosenborg velkommen til dyst.

  Oppgjøret mellom de to topplagene ble en jevnspilt og sjansefattig affære den første halvtimen. Spillet foregikk mellom de to sekstenmeterne, og det ble ikke produsert en eneste skikkelig målsjanse.

  Men 10 minutter før pause, skrudde Rosenborg til et hakk og viste dødelig effektivitet. Anna Jøsendal dro seg nedover venstresiden og la inn mot femmeteren. Der dukket motsatt kant, Synne Skinnes Hansen opp, og pirket inn ledermålet for trønderne.

  Skinnes Hansen var heller ikke ferdig med å gjemsøke gamleklubben. Minuttet før pause var hun på farten igjen, denne gangen i bakrom. Nok en gang var Jøsendal nest sist på ballen og sendte høyrekanten alene gjennom. Der var Skinnes Hansen iskald og lobbet inn 2-0 over en utrusende Cecilie Fiskerstrand.

  0-2 var et tungt utgangspunkt for LSK Kvinner før andre omgang, men gultrøyene fikk tent et håp tidlig i omgangen, takket være litt hjelp fra Rugile Rulyte i Rosenborg-målet. Katrine Winnem Jørgensen sendte i vei et skudd fra helt nede ved dødlinja. Ballen traff Rulyte og gikk videre inn i mål, og det sto 1-2.

  Tross den raske reduseringen klarte ikke hjemmelaget å sette Rosenborg under et voldsomt press. Trønderne var nærmere å øke ledelsen enn LSK Kvinner var utligning. Kampen ebbet dermed litt ut med 2-1-seier til Rosenborg, som knapper innpå Vålerenga og tenner gullhåpet igjen.

  Rystet serielederen

  Avaldsnes – Vålerenga 1-1 (0-1)
  Mål: 0-1 Susan Ama Duah selvmål (16), 1-1 Maria Hovmark (64)

  Det var topp mot bunn da serieleder Vålerenga tok turen til Karmøy for å møte Avaldsnes. For oppgjøret var det ingen tvil om at hovedstadslaget var enorme favoritter, men Avaldsnes har overrasket storkanonene tidligere denne sesongen og håpte på et nytt sjokkresultat her.

  Karmøyingene gjorde det også vanskelig for serielederen i innledningen og åpnet best. Men i målprotokollen fikk vertene en skikkelig kalddusj like etter at kvarteret var passert. Keeper Kelsey Dougherty måtte gi retur på et innlegg fra Karina Sævik. Den gikk rett i Susan Ama Duah, som måtte se at ballen gikk over målstreken og ga Vålerenga ledelsen.

  Spillemesssig var Avaldsnes fullt på høyde med Vålerenga og langt fra underlegne. Ingen av lagene virket særlig farlige foran mål, og det tidlige selvmålet ble første omgangs eneste nettkjenning.

  Etter hvilen var Karina Sævik nære ved å doble for gjestene, men isteden var det Avaldsnes som fikk noe å juble for. 64 minutter var spilt da Kristina Svandal sendte et presist innlegg inn i feltet. Der ventet Maria Hovmark som elegant styrte inn utligningen med et pent hodestøt.

  Selv om Vålerenga jaktet seier og var ikke ufarlige resten av omgangen, klarte Avaldsnes å holde unna og tar dermed nok en poeng fra en av topplagene.

  Avaldsnes tok en ny skalp mot ett av topplagene. Denne gangen var det serieleder Vålerenga som gikk på poengtap mot karmøyingene. Foto: Alexander Larsen

  Tre annullerte mål

  Røa – Lyn 1-0 (0-0)
  Mål: 1-0 Kristin Haugstad (90+1)

  Et oppgjør som på forhånd var ventet å bli jevnt, var kampen mellom Røa og Lyn. Førstnevnte har imponert stort denne sesongen, mens Lyn på sin side har skuffet litt ut ifra forventningene. Men et lag med en superspiss i storform vil alltid være farlige.

  Det var derimot Røa som virket farligst ut av startblokkene og kunne tatt en tidlig ledelse. Men Oline Fuglem skjøt utenfor, mens en Lyn-forsvarer reddet headingen til Ragne Svastuen på streken.

  Da 17 minutter var spilt hadde Tuva Espås ballen i nettet, men angrepsspilleren ble avvinket for offside og scoringen ble annullert.

  Så var det Lyn og Kamilla Melgård som fikk kjenne på nettsus. Kantkometen chippet ballen i nettet, men også Melgård ble avvinket for offside i forkant.

  Absurd nok havnet ballen i mål for tredje gang før pause da Trine Skjelstad Jensen satte ballen i mål. Men heller ikke denne gangen ble målet stående, grunnet nok en offiside i forkant. Merkelig nok var det målløst til pause på Røabanen.

  Andre omgang ble ikke like actionfylt, selv om Røa var nære scoring ved et par anledninger. Kampen virket dermed til å ebbe ut med 0-0, men på overtid dukket innbytter Kristin Haugstad opp for Røa. Hun ble stusset gjennom og alene med keeper sendte hun hele Røabanen til himmels med en sikker avslutning, og sikret tre poeng for Røa.

  Kostbar straffebom

  Brann – Stabæk 0-0 (0-0)
  Mål:

  På Stemmemyren var fokuset for Brann å slå tilbake etter 0-2-tap i storkampen på Lerkendal i helgen. Det ble derimot ingen enkel oppgave mot et Stabæk-lag, som kom inn i oppgjøret med en smått omdiskutert seier over Avaldsnes.

  Den første halvtimen i Bergen var svært lite innholdsrik. Lagene nullet hverandre ut på en god måte, som resulterte i at omtrent ingenting skjedde foran noen av målene.

  Men det siste kvarteret tok det litt fyr. Først ble Stabæk tildelt straffespark da Andrea Anderdal ble felt. Justine Kielland steg fram, men forsøket fra 11-meteren ble reddet av Aurora Mikalsen.

  Knappe ti minutter senere smalt det i andre enden av banen. Maria Brochmann trodde hun hadde stanget Brann i føringen med en knallhard heading, men spissen ble avvinket for offside.

  Like etter var Melissa Bjånesøy nære, men heller ikke hun klarte å sette ballen i mål.

  Starten på andre omgang ble lik slutten av første. Bjånesøy var frempå for Stabæk med et kanonskudd fra distanse med retning krysset, men Mikalsen fikk slått ballen i tverrliggeren og ut.

  Deretter var det Brann og Cecilie Redisch Kvamme som fikk sjansen, men Brann-kapteinen satte ballen utenfor fra god posisjon.

  Etter en underholdende start dabbet kampen sakte, men sikkert ut. Lagene gikk tilbake til å nulle hverandre ut og til slutt endte det målløst mellom Brann og Stabæk på Stemmemyren.

  Artikkelen Tent gullhåp og skikkelig nedrykksdrama ble først publisert på Toppserien.

  ]]> https://toppserien.no/nyheter/tent-gullhap-og-skikkelig-nedrykksdrama/feed/ 0
  https://toppserien.no/nyheter/valerengas-utfordrere-barker-sammen-nokkelkamp-i-bunnen/ https://toppserien.no/nyheter/valerengas-utfordrere-barker-sammen-nokkelkamp-i-bunnen/#respond <![CDATA[Alexander Larsen]]> Tue, 06 Jun 2023 07:44:13 +0000 <![CDATA[Nyheter]]> https://toppserien.no/?p=24118 <![CDATA[

  Vålerenga har sikret seg en solid luke på toppen av tabellen, noe som gjør at verken Rosenborg eller LSK Kvinner har råd til å avgi poeng om de skal være med i gullkampen. Denne tirsdagen møtes de. [...]Les mer

  Artikkelen Vålerengas utfordrere barker sammen – nøkkelkamp i bunnen ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 13. serierunde ut:

  RUNDE 13 | TOPPSERIEN
  Arna-Bjørnar           1 - 1          Åsane               
  Avaldsnes Toppfotball  6. juni 19:00  Vålerenga           
  LSK Kvinner            1 - 2          Rosenborg BK Kvinner
  Røa Fotball Elite      1 - 0          Lyn                 
  SK Brann               0 - 0          Stabæk              
  



  Toppkampen

  Helgen er så vidt unnagjort, men allerede i kveld er det klart for en ny runde i Toppserien. Godbitene kommer på rekke og rad, og på Østlandet skal det spilles et svært viktig oppgjør i toppen av tabellen.

  Formlaget LSK Kvinner tar imot Rosenborg. To poeng skiller lagene i favør gjestene før tirsdagens runde, men kanarifuglene er i storform og står med fire strake seire i serien. Mye av årsaken til det skal Emma Stølen Godø ha, som har vært strålende etter at hun kom tilbake fra skade.

  Nærmere 5000 tilskuere var på plass da Rosenborg møtte Brann på Lerkendal denne helgen.

  Rosenborg var favoritter før oppgjøret og gjorde også jobben. 2-0 og en solid seier gjør at de fortsatt henger med, men som nevnt bør de ikke avgi mange poeng ettersom Vålerenga er i kalasform.

  Her får de imidlertid en tøff oppgave. Sist lagene møttes – på Koteng Arena, var det LSK Kvinner som kunne juble for tre poeng da de vant 1-0 på bortebane. En meget imponerende seier, og kan de trylle fram en ny overraskelse opp av hatten her?

  André Bergdølmo har fått fart på LSK Kvinner etter en tøff fjorårssesong. Foto: Marius Simensen / Bildbyrån

  Intens nedrykkskamp

  I Bergen skal det også spilles et svært viktig oppgjør i kveld. Arna-Bjørnar tar imot Åsane. Nummer ni mot nummer åtte. Dette er definitivt kampen ingen av lagene ønsker å tape, for her er det muligheter til å sikre seg litt pusterom.

  Skulle Åsane ta tre poeng her, vil de potensielt være fem poeng over streken, mens de med tap for alvor vil være med i nedrykkskampen.

  Arna-Bjørnar har vist bedre takter den siste tiden, men tapte 1-4 mot Røa sist helg. Kan de slå tilbake her?

  Ellers spilles følgende tre kamper:

    * Avaldsnes – Vålerenga
    * Røa – Lyn
    * Brann – Stabæk

  Det er vel ingen tvil om at Vålerenga er store favoritter i deres bortekamp mot Avaldsnes. Samtidig har rødtrøyene bevist at de kan hamle opp med de aller beste på hjemmebane denne sesongen. Uavgjort mot både Brann og Rosenborg gir håp for poeng.

  Oppgjøret mellom Røa og Lyn er nok på papiret en jevnere kamp, der det vel ikke finnes en særlig klar favoritt til oppgjøret. Røa har imponert stort denne sesongen og vil nok bli regnet som knepne favoritter, men Lyn har kometen Anna Aahjem som har tatt Toppserien med storm denne sesongen, i tillegg til Kamilla Melgård, Julie Aune Jorde og flere andre spennende spillere.

  For Brann handler det nå om å slå tilbake etter 0-2 i Trondheim mot et Stabæk-lag som slo Avaldsnes 1-0.

  Slik ser tabellen ut før runden:

  TABELL | TOPPSERIEN
  1                    Vålerenga              13  30   35
  2                    Rosenborg BK Kvinner   13  20   28
  3                    LSK Kvinner            13  10   24
  4                    Røa Fotball Elite      14  3    19
  5                    SK Brann               13  1    18
  6                    Stabæk                 12  -4   15
  7                    Lyn                    13  -11  11
  8                    Åsane                  13  -12  11
  9                    Arna-Bjørnar           13  -18  9 
  10                   Avaldsnes Toppfotball  11  -19  8 
  

  Artikkelen Vålerengas utfordrere barker sammen – nøkkelkamp i bunnen ble først publisert på Toppserien.

  ]]> https://toppserien.no/nyheter/valerengas-utfordrere-barker-sammen-nokkelkamp-i-bunnen/feed/ 0
  https://toppserien.no/nyheter/manedens-mal-i-mai-for-1-divisjon/ https://toppserien.no/nyheter/manedens-mal-i-mai-for-1-divisjon/#respond <![CDATA[Toppfotball Kvinner]]> Mon, 05 Jun 2023 08:50:16 +0000 <![CDATA[Nyheter]]> https://toppserien.no/?p=23990 <![CDATA[

  Ny måned med fotball er gjennomført og det er klart for å kåre det fineste målet i mai for 1. divisjon! Det er valgt ut fire kandidater fra 1. divisjon og nå er det opp til dere å stemme frem vinnermålet. Husk at spillet i forkant kan ha like mye å si som selve avslutningen.... Read More [...]Les mer

  Artikkelen Månedens mål i mai for 1. divisjon ble først publisert på Toppserien.

  ]]> <![CDATA[

  Ny måned med fotball er gjennomført og det er klart for å kåre det fineste målet i mai for 1. divisjon!

  Det er valgt ut fire kandidater fra 1. divisjon og nå er det opp til dere å stemme frem vinnermålet.
  Husk at spillet i forkant kan ha like mye å si som selve avslutningen.

  Kandidatene er:

   1. Nora Harnes Håheim, AaFk Fortuna
   2. Sofie Tunes, TIL2020
   3. Martine Fenger, Kolbotn
   4. Mari Vassanyi, Øvrevoll Hosle

  Se kandidatene her og avgi din stemme (under videoen):

      Månedens mål 1. divisjon mai

        Stem på ditt favoritt mål her:
              Nora Harnes Håheim, AaFk Fortuna
              Sofie Tunes, TIL2020
              Martine Fenger, Kolbotn
              Mari Vassanyi, Øvrevoll Hosle

  Artikkelen Månedens mål i mai for 1. divisjon ble først publisert på Toppserien.

  ]]> https://toppserien.no/nyheter/manedens-mal-i-mai-for-1-divisjon/feed/ 0
  https://toppserien.no/nyheter/for-en-fotballhelg-storkamper-og-dramatikk/ https://toppserien.no/nyheter/for-en-fotballhelg-storkamper-og-dramatikk/#respond <![CDATA[kristianmoe]]> Sat, 03 Jun 2023 21:45:01 +0000 <![CDATA[Nyheter]]> https://toppserien.no/?p=24106 <![CDATA[

  Det ble litt av en fotballhelg i Toppserien med storkamp både på Lerkendal og Ullevaal. I tillegg ble det dramatisk på Nadderud mellom Stabæk og Avaldsnes. Røa fortsetter å overraske, mens LSK Kvinner står med fire seire på rad. [...]Les mer

  Artikkelen For en fotballhelg: Storkamper og dramatikk ble først publisert på Toppserien.

  ]]> <![CDATA[

  Runden:

  Rosenborg – Brann 2-0

  Røa – Arna-Bjørnar 4-1

  Stabæk – Avaldsnes 1-0

  Åsane – LSK Kvinner 0-3

  Lyn – Vålerenga 0-2

  Dominerte på Lerkendal

  Rosenborg – Brann 2-0 (0-0)
  Mål: 1-0 Emilie Joramo (63), 2-0 Synne Skinnes Hansen (65)

  11 636 tilskuere møtte opp sist Rosenborg og Brann møttes på Lerkendal stadion. Den gang var premissene før oppgjøret litt annerledes. Da var Brann favoritter, men etter en svak sesong i 2023, var gullkandidat Rosenborg favoritter denne gangen.

  Det viste seg også fra start da det var trønderne som åpnet oppgjøret klart best. Spillemessig var det så og si enveiskjøring i åpningen, men sjansemessig var det lite å skrive hjem om for noen av lagene.

  Etter hvert kom Brann mer med, men foran mål var det ganske ufarlig. Etter en svært sjansefattig omgang var det grei at det sto målløst mellom de to storkanonene.

  I andre omgang ble det mer begivenhetsrikt foran målene. Larissa Crummer fikk en gyllen mulighet for gjestene, men Rugile Rulyte reddet mesterlig.

  Deretter var det Rosenborg som kjørte i angrep og etter 63 minutter sprakk nullen. Elin Sørum plukket opp en klarering og la tilbake til midtbanekollega Emilie Joramo, som banket hjemmelaget i føringen.

  Og bare et par minutter senere sto det 2-0 til Rosenborg. Målscorer Joramo sendte Synne Skinnes Hansen i bakrom. Den fremtidige Bayer Leverkusen-spilleren gjorde ingen feil alene med keeper og doblet Rosenborgs ledelse.

  Brann hadde ikke veldig mye å svare med etter de to raske scoringene. På overtid fikk de en stor sjanse til redusering, men Andrine Hegerberg smalt ballen i tverrliggeren. Nærmere kom ikke gjestene og Rosenborg tar en fortjent 2-0-seier på Lerkendal.

  Kjørte over bunnlag

  Røa – Arna-Bjørnar 4-1 (2-1)
  Mål: 1-0 Tuva Espås (5), 1-1 Miljana Ivanovic (36), 2-1 Solveig Engås (43), 3-1 Julie Hoff Klæboe (51), 4-1 Martine Midtbø (90+1)

  Etter en svært oppløftende 4-2-seier over Stabæk sist, tok Arna-Bjørnar steget vekk fra jumboplassen i Toppserien. Spørsmålet var dermed om de kunne følge opp resultatet, og overraske sesongens store overraskelse, Røa, på bortebane.

  Kampen startet ikke på en god måte for bergenserne. Allerede etter fem spilte minutter havnet de bakpå takket være en kjempescoring fra distanse av Tuva Espås.

  Gjestene ga derimot ikke opp. Oppgjøret på Røabanen var i et forrykende tempo, og det viste Miljana Ivanovic etter 36 minutter. Midtbanespilleren som er i storform om dagen, skrudde på turboen, løp fra hele Røa-forsvaret og plasserte inn utligningen.

  Da så det ut til at lagene skulle gå til pause uten at noe skilte dem, men det ville ikke Solveig Engås ha noe av. Vingbacken fikk avansere fremover helt upresset, før hun løftet ballen over Hanne Larsen og i nettet.

  En tung kalddusj for bergenserne like før pause, og det ble ikke stort bedre etter hvilen heller. Andre omgang var ikke mange minuttene gamle da Julie Hoff Klæboe økte til 3-1 med en utagbar kanon.

  Like etter fikk Ivanovic en eventyrlig sjanse til å redusere, men Hildegunn Sævik vartet opp med en svært viktig redning.

  Kampen roet seg ned etter dette, og Røa kontrollerte kampbildet. Det så ut til å ebbe ut med 3-1-seier til vertene, men Martine Midtbø ville også være med på moroa. På overtid ble hun spilt gjennom, rundet Larsen og fastsatte sluttresultatet til 4-1 på åpent mål.

  Omdiskutert avgjørelse ble avgjørende

  Stabæk – Avaldsnes 1-0 (1-0)
  Mål: 1-0 Andrea Anderdal (14)

  For første gang denne sesongen var det duket for kamp mellom Stabæk og Avaldsnes. Da lagene skulle møtes tidligere, ble kampen utsatt grunnet værtrøbbel. Dermed var det spennende å se hvordan årets første oppgjør mellom lagene skulle ende.

  Innledningsvis handlet alt om Stabæk. Zara Jönsson fikk en tidlig sjanse alene med Kelsey Dougherty, men spissen satte ballen til side for mål. I motsatt ende hadde Maria Hovmark en mulighet, men hennes avslutning var av det svake slaget og ble reddet av Sunniva Skoglund.

  I angrepet etter Hovmarks sjanse skulle det derimot smelle. Og det smalt skikkelig fra Andrea Anderdal. Midtbanespilleren ladet kanonen fra 30 meter og limte ballen i krysset med et skikkelig drømmetreff. Dermed sto det 1-0 til Stabæk.

  Vertene fortsatte å skape trøbbel for Avaldsnes med Jönsson i spissen, men maktet ikke å sette ballen i mål. Mot slutten av omgangen kunne det stått 1-1, men heller ikke gjestene fra Karmøy klarte å overliste keeper.

  John Arne Riise og Avaldsnes var ikke veldig fornøyde med dommerteamets avgjørelse da Selma Pettersen tilsynelatende hadde satt ballen i eget mål.
  Foto: Vegard Grøtt / BILDBYRÅN

  Avaldsnes styrte åpningen på andre omgang, men det var Stabæk som var nære ved å gå opp til 2-0 ved Andrea Anderdal. Denne gangen fikk ikke målscoreren like godt treff og sendte ballen over mål.

  I en lang periode uteble målsjansene på Nadderud, men knappe ti minutter før slutt ble det ordentlig dramatikk. En corner fra Avaldsnes gikk via Selma Pettersen og tilsynelatende over målstreken. Gjestene trodde de hadde utlignet, men etter en diskusjon dommerne imellom, ble det til slutt ikke dømt scoring.

  Det ble også den største sjansen Avaldsnes fikk, som taper 0-1 mot Stabæk og ligger fortsatt helt sist.

  Stortalentet markerte seg

  Åsane – LSK Kvinner 0-3 (0-1)
  Mål: 0-1 Emilie Woldvik (2), 0-2 Tilde Andersson (69), 0-3 Tilde Andersson (77)

  Åsane har slitt litt etter det historiske opprykket til Toppserien, men fikk en uhyre viktig trepoenger borte mot Avaldsnes sist takket være en sen overtidsscoring av Matilde Sangolt. Denne runden var de tilbake på eget kunstgress da de fikk besøk av et LSK Kvinner-lag som står med tre strake seiere.

  For bergenserne ble det en marerittåpning på kampen. Allerede etter minuttet Signe Holt Andersen lagt i bakken inne i feltet, og dommeren dømte straffe til gjestene. Kaptein Emilie Woldvik var sikkerheten selv og banket straffen høyt oppe i krysset, utagbart for Savanna Duffy.

  Første omgang på Åsane Arena var sjansefattg, der de få mulighetene som ble skapt, havnet til LSK Kvinner. Dermed ledet kanarifuglene fortjent 1-0 til pause.

  De siste 45 minuttene fortsatte i samme spor som de første. Derfor var det ikke ufortjent da Tilde Andersson økte til 2-0 etter 69 minutter. Stortalentet ga seg ikke med det, for ikke lenge etter var hun sist på ballen igjen. Amanda Johnsson Haahr hoppet over en pasning fra Mimmi Löfwenius, slik at den havnet hos Andersson som banket ballen i motsatt kryss til 3-0.

  Åsane hadde lite å stille opp med, og LSK Kvinner tar med seg en solid og fortjent 3-0-seier hjem til Romerike.

  Best i byen

  Lyn – Vålerenga 0-2 (0-1)
  Mål: 0-1 Olaug Tvedten (6), 0-2 Stine Ballisager Pedersen (56)

  Det var ikke bare på Lerkendal det ble spilt storkamp denne runden. På Ullevaal stadion var det duket for et historisk oppgjør da Lyn skulle spille på nasjonalarenaen for første gang på kvinnesiden. Motstander var ingen andre ringere enn byrival og serieleder Vålerenga.

  Naturlig nok var Vålerenga favoritter før kampstart, og serielederen viste seg favorittstempelet verdig ganske tidlig ut i kampen. Bare seks minutter var spilt da Olaug Tvedten sendte bortelaget i føringen.

  Olaug Tvedten (til høyre) var nok en gang i begivenhetens sentrum for Vålerenga. Foto: Vegard Grøtt / Bildbyrån

  Vålerenga fortsatte å styre kampen, men utover i omgangen kom Lyn mer med. Likevel var det gjestene som var nærmest scoring, uten at det endte opp med å bli flere mål før pause.

  Etter hvilen fikk Ingibjörg Sigurdadottir to store sjanser til å doble ledelsen, men Sandra Rød Ask og stolpen hindret midtstopperen scoring. Da var det en heller en annen midtstopper som skulle få nettsus. Stine Ballisager Pedersen raget høyest på et hjørnespark og stanget Vålerenga to mål foran.

  Lyn jaktet scoring, men slet med å skape målsjanser. Vålerenga var nok også nærmere 3-0 enn Lyn var 2-1. På overid fikk Lyn en dobbeltsjanse til å redusere, men det ble ikke scoring. Vålerenga vinner dermed 2-0 over Lyn i det historiske oppgjøret på Ullevaal, og viser at de er best i Oslo by.

  Artikkelen For en fotballhelg: Storkamper og dramatikk ble først publisert på Toppserien.

  ]]> https://toppserien.no/nyheter/for-en-fotballhelg-storkamper-og-dramatikk/feed/ 0
  https://toppserien.no/nyheter/vi-er-best-fra-start-til-slutt/ <![CDATA[Admin]]> Sat, 03 Jun 2023 21:23:58 +0000 <![CDATA[Nyheter]]> https://toppserien.no/nyheter/vi-er-best-fra-start-til-slutt/ <![CDATA[

  Fire mål – fire forskjellige målscorere i en fullt fortjent seier Alle foto: Erling Løkken Det er lørdag 3. juni, strålende sol og Røabanen er klar for å ta imot besøk fra Bergen. Etter en svak sesongstart har Arna-Bjørnar har imponert i de siste kampene. For ca 1 måned siden vant de over Brann på... Read More [...]Les mer

  Artikkelen Vi er best fra start til slutt ble først publisert på Toppserien.

  ]]> <![CDATA[

  Fire mål – fire forskjellige målscorere i en fullt fortjent seier

  Alle foto: Erling Løkken

  Det er lørdag 3. juni, strålende sol og Røabanen er klar for å ta imot besøk fra Bergen.

  Etter en svak sesongstart har Arna-Bjørnar har imponert i de siste kampene. For ca 1 måned siden vant de over Brann på Stemmemyren. Deretter ble det poengdeling både mot Røa og Lyn før de slo Stabæk hele 4-2 i siste kamp før de møter oss i dag. Arna-Bjørnar har tatt 8 poeng på sine siste 5 kamper. Det er et lag i medvind og full av selvtillit som kommer på besøk på Røabanen i dag.

  For vår egen del har det vært stikk motsatt. Vi startet bra, men har nå hatt en periode med litt «stang ut» der vi har avgitt poeng mens vi ofte har vist at vi henger godt med i spillet. Allikevel har vi kun tatt ett poeng på de siste fire seriekampene, så det er klart at vi er veldig ivrig etter å komme tilbake og sanke poeng. Vi kommer da også fra en NM-kamp på onsdag mot Grand Bodø der vi vinner hele 10-0 og flere spillere har meldt seg på årets scoringsliste.

  En førsteomgang full av trøkk

  Både for spillere og tilskuere er det morsomt og best å oppleve fotballkamp på arenaen!

  Vi tar ledelsen

  Arna-Bjørnar går tøft ut fra start, og det var kanskje ikke den beste taktikken i dag. Vi straffer dem allerede etter 5 minutters spill når Julie slår en lang pasning fra godt inne på vår banehalvdel til Tuva, som stikker. I kamp mot en Arna-Bjørnar-spiller tar Tuva med ballen ned med brystet og med seg opp til ca 20 meters hold litt på høyre siden, og skyter. Dette er mesterlig utført av Tuva. I en vanskelig og utfordrende kampsituasjon skaffer hun seg overblikk og setter ballen perfekt i motsatt side av mål helt inne ved stanga. Bedre kan det ikke gjøres, og det står 1-0 til Røa.

  Miljana Ivanovic utlikner

  På Arna-Bjørnar er det én spiller å se opp for; Nr 10 Miljana Ivanovic. Denne serbiske spilleren som kom til Arna-Bjørnar i 2021 har scoret i samtlige av de 4 foregående kampene, og mot Lyn scoret hun begge Arna-Bjørnar sine mål. I dag viser hun igjen både fart og styrke. Det er utvilsom henne som vi må passe litt ekstra på i denne kampen, men etter 35 minutter spiller Svendheim igjennom en flott pasning til Ivanovic som er et par meter inne på vår banehalvdel. Hun løper rett og slett fra våre forsvarsspillere med ballen, og setter ballen perfekt nede til venstre for Hildegunn. Hun scorer i sin femte kamp på rad for Arna-Bjørnar.

  Solveig sørger for ny ledelse

              Vi har rundet 42 minutters spill når Solveig får ballen av Oline på venstre kant ved midtbanestreken. Vi har flere av våre angripere godt plassert oppe på banen, og Arna-Bjørnar-forvaret konsentrerer seg om Tuva og Julie som er i god posisjon foran mål. Det gjør at Solveig får gå upresset helt inn til hjørnet på Arna-Bjørnar sin 16-meter. Med godt overblikk og tid nok, skyter Solveig. Selv om Larsen i Arna-Bjørnar målet får fingertuppene på ballen, klarer hun ikke hindre skuddet fra å gå i mål. Det står 2-1 når lagene går til pause.
              Røa har vært klart best i første omgang, men Ivanovic er farlig når hun kommer én mot én. Hva velger Geir og resten av trenerteamet å gjøre med det i pausen?
              Andreomgang – Fortsatt Røa som dominerer
              Vi starter godt i andre omgang. Tuva får nærmest umiddelbart en sjanse. Avslutningen går rett utenfor stolpen.
              Julie med flere perler når vi øker ledelsen
              5 minutter inn i andre omgang skjer det magi på Røabanen. Oline sender ballen fra venstre kant 90-grader inn til Julie. Julie har Marie Andresen på seg, men Julie har noen helt rå såledragninger som setter Arna-Bjørnar-spilleren helt ut, før hun kliner til i hjøret til venstre for Arna-Bjørnar-keeperen. Det står 3-1 til Røa.
              Rett etter (63 min) er Ivanovic på farten igjen. Hun er alene med Hildegunn, og skyter. Hildegunn parerer fantastisk og avverger Ivanovic sitt andre mål for dagen. Noen minutter senere er Ivanovic igjen på ferde. Hun er rask, og Synne må ta det gule kortet for å stoppe henne.
              Nå tar Røa grep. Vår kaptein, Sarah, får ansvaret for Ivanovic, og det løser hun på en perfekt måte. Ivanovic er ingen trussel for oss resten av kampen. Synne, som har fått kort, bytter med Martine etter 69 minutter. Vi har full kontroll, og triller ball med Arna-Bjørnar, som må løpe mye. Etter 80 minutter bytter Birgitte med Tuva, og vi fortsetter med å være det førende laget.
              Martine tegner seg på scoringslista
              Ett minutt på overtid, er det Martine sin tur. Igjen er det Oline som gjør forarbeidet. Hun slår en nydelig pasning fra litt over midtbanen på Arna-Bjørnar-siden. Martine fosser frem med 3-4 Arna-Bjørnar-spillere på hver sin side. Keeper Larsen kommer ut av målet for å avskjære, men Martine er akkurat rask nok til å runde Larsen på hennes høyre side. Helt nede ved 5 meteren kan Martine putte ballen elegant i tomt mål da heller ikke Arna-Bjørnar-forvareren klarer å rekke frem i tide for å hindre vår fjerde scoring. Det står 4-1 og det er 1 minutt igjen å spille.
              Geir gjør igjen tre bytter; Milla kommer inn for Cassandra, Irene for Julie og Jenny for Anya. Dette betyr at alle tre – Milla, Irene og Jenny – får sin debut i Toppserien. Fantastisk!
              Her er det bare å feire: Røa Dynamite Girls er «på track» igjen, og vinner fortjent 4-1 mot Arna-Bjørnar.
              Og; Ingen av målene våre kommer på dødball og det er fire forskjellige målscorere for Røa – Tuva, Solveig, Julie og Martine.
        Julie blir – vel fortjent – blir kåret til banens beste av RSM Norge. Hun har ingen feilpasninger gjennom hele kampen, markerer seg ved flere anledninger og scorer et helt vilt, fantastisk mål. Julie kan legge på RSM-premien på kr 2.500,- på sommerferiebudsjettet.
              Neste kamp er allerede tirsdag 6. juni kl 19:00 på Røabanen. Da møter vi Lyn. Vi trenger seier, og vi håper at dere vil være med å skape stemning under kampen. Som vanlig både fanzone og selfiezone.
          Sett også av tiden allerede nå til årets kronekamp. Lørdag 24. juni, kl 16.45 skal vi forsøke å slå fjorårets publikumsrekord når vi tar imot serielederen Vålerenga på Røabanen.

  Artikkelen Vi er best fra start til slutt ble først publisert på Toppserien.

  ]]>
  https://toppserien.no/nyheter/siri-forlenger-med-to-ar/ https://toppserien.no/nyheter/siri-forlenger-med-to-ar/#respond <![CDATA[Admin]]> Sat, 03 Jun 2023 08:14:56 +0000 <![CDATA[Nyheter]]> https://toppserien.no/nyheter/siri-forlenger-med-to-ar/ <![CDATA[

  Siri Ervik forlenger med A Utvik og LeieEie i ryggen! Siri Ervik fikk vist seg å være viktig for Avaldsnes før hun ble skadet. Nå nærmer matchformen seg med stormskritt og Avaldsnes har derfor valgt å sikre seg den viktige sisteskansen med videre i to nye år. Det hadde ikke vært mulig uten de viktige... Read More [...]Les mer

  Artikkelen SIRI FORLENGER MED TO ÅR ble først publisert på Toppserien.

  ]]> <![CDATA[

  Siri Ervik forlenger med A Utvik og LeieEie i ryggen!

  Siri Ervik fikk vist seg å være viktig for Avaldsnes før hun ble skadet. Nå nærmer matchformen seg med stormskritt og Avaldsnes har derfor valgt å sikre seg den viktige sisteskansen med videre i to nye år.
  Det hadde ikke vært mulig uten de viktige samarbeidspartnerne A Utvik og LeieEie.

  Siri er en trygghet bak for laget og en viktig spiller. A Utvik og LeieEie tror at Siri vil være viktig for å sikre videre spill i Toppserien og etterhvert klatre videre på tabellen. På denne måten vil Avaldsnes fortsette sin kamp for #LikeMuligheter som vi tror på. Det er en glede å støtte laget med viktige spillere som Siri, sier leder for LeieEie Stian Nygaard.

  «Jeg er takknemlig for at Arne Utvik med sine selskaper støtter oss og meg som trener med viktige spillere og rollemodeller som Siri og alle de andre han betaler for…», sier en fornøyd hovedtrener John Arne Riise

  Artikkelen SIRI FORLENGER MED TO ÅR ble først publisert på Toppserien.

  ]]> https://toppserien.no/nyheter/siri-forlenger-med-to-ar/feed/ 0
  https://toppserien.no/nyheter/nyttig-info-for-lyn-valerenga-pa-ullevaal-stadion/ <![CDATA[Admin]]> Sat, 03 Jun 2023 05:19:25 +0000 <![CDATA[Nyheter]]> https://toppserien.no/nyheter/nyttig-info-for-lyn-valerenga-pa-ullevaal-stadion/ <![CDATA[

  Endelig er dagen her! Lørdag spiller vi byderby på Ullevaal Stadion mot Vålerenga. Vår første kamp på nasjonalarenaen. Torsdag fikk vi en smakebit av hva Lyn – Vålerenga betyr for Oslo og fotball-Norge, da herrelaget spilte cupkamp mot Vålerenga på Bislett stadion. Det var en stemning både på banen og tribunen Oslo-fotballen trenger. Lørdag er... Read More [...]Les mer

  Artikkelen Nyttig info før Lyn – Vålerenga på Ullevaal Stadion ble først publisert på Toppserien.

  ]]> <![CDATA[

  Endelig er dagen her! Lørdag spiller vi byderby på Ullevaal Stadion mot Vålerenga. Vår første kamp på nasjonalarenaen. Torsdag fikk vi en smakebit av hva Lyn – Vålerenga betyr for Oslo og fotball-Norge, da herrelaget spilte cupkamp mot Vålerenga på Bislett stadion. Det var en stemning både på banen og tribunen Oslo-fotballen trenger.

  Lørdag er det vår tur når Vålerenga kommer på besøk til vår hjemmebane for anledningen, Ullevaal Stadion. Bastionen har meldt at de kommer, mens billettsalget på borteseksjonen lar vente på seg. Vi har nå solgt over 2000 billetter til kampen og kommer til å knuse vår gamle tilskuerrekord. Det gleder vi oss stort til og håper du har lyst til å være med på det!

  Kjøp billett til kampen her

  Hva skjer lørdag?
  Programmet for lørdagen starter allerede klokken 12.00. Da er det Fanzone på Bergbanen med mange ulike aktiviteter fra blant annet OBOS, Coop og Hummel. Her kan du blant annet teste hvor hardt du skyter eller prøve ut Human Foosball.

  Klokken 13 kommer Toppserien sin maskot, Toppsi, for å hilse på alle i Fanzone, og 12.45 kommer det en ekte tryllekunstner som skal vise frem noen triks. Kanskje du kan lære noen triks av VirrVarr? I tillegg kommer en TikTok-kjendis. Triksepappa er det nok mange som har hørt om, for på TikTok har han over 120.000 følgere. Han kan du møte i vår Fanzone.

  Det er meldt strålende vær lørdag og vår gode samarbeidspartner Coop stiller med gratis saft og kaffe i Fanzone. Da blir det enkelt å holde deg hydrert.

  Klokken 13.45 starter kampen, så da håper vi at du har funnet deg en plass inne på Ullevaal Stadion for å heie frem Lyn-jentene.
  I pausen blir det cheerleading-show med NRC Tigers, som tok bronse i VM.

  Etter kamp kan du møte alle Lyn-spillerne i selfiezone, utenfor spillerinngangen (inngang J), der de deler ut signerte fotballkort og gjerne tar selfie med deg. Møt opp utenfor inngang J og bli bedre kjent med våre spillere.

  Billettinformasjon
  For anledningen spiller vi på Ullevaal Stadion og det er ventet langt flere folk enn vi er vant med. Derfor er det greit med litt ekstra informasjon om billettsalget og hvilke innganger som gjelder lørdag.

  For det åpnes kun to innganger til denne kampen, det er inngang 10 og inngang 12.

  Inngang 12 benyttes av LYN-supportere. Den ligger i svingen nærmest parkeringshuset og Fanzone.

  Inngang 10 benyttes av bortesupportere og ligger ved siden av Coop Mega.

  Vi gjør oppmerksom på at vi ikke slipper inn tilskuere på seksjonene med andre supportereffekter enn sitt lags.

  Det vil være kiosker med godt utvalg på begge seksjoner som åpnes samtidig som inngangen åpnes, 1 time før kamp.

  Vi anbefaler å kjøpe billetter på forhånd på TicketCo, men det vil også være mulig å kjøpe inngangsbillett i døren.

  Hjemmesupportere benytter inngang 12, mens bortesupportere benytter inngang 10. Foto: Ullevaalstadion.no

  Ankomst
  Å komme seg til Ullevaal Stadion er lett med både bil og kollektivt, men vi anbefaler å benytte t-bane eller buss. Ullevaal Stadion heter stoppet.

  Med bil så kan det parkeres i parkeringshuset under stadion mot betaling.

  Presse
  Media som ønsker akkreditering bes sende inn henvendelse til nordeng@lyn.no i god tid før kamp.

  Velkommen til en historisk kamp på Ullevaal Stadion, lørdag klokken 13.45.

  Artikkelen Nyttig info før Lyn – Vålerenga på Ullevaal Stadion ble først publisert på Toppserien.

  ]]>
  https://toppserien.no/nyheter/kvinnefotballens-dag-pa-tv-2/ https://toppserien.no/nyheter/kvinnefotballens-dag-pa-tv-2/#respond <![CDATA[Toppfotball Kvinner]]> Sat, 03 Jun 2023 04:46:51 +0000 <![CDATA[Nyheter]]> https://toppserien.no/?p=24097 <![CDATA[

  I morgen blir det full kvinnefotballfest på TV 2. Kanalen kjører i gang en historisk dekning hvor det blir toppoppgjør fra kvinnesiden fra 12.30 til 18.30 på hovedkanalen. Lørdag 3. juni er det nok å holde fingrene i for de som er glad i kvinnefotball. I Toppserien spilles runde 12, hvor vi blant annet får... Read More [...]Les mer

  Artikkelen Kvinnefotballens dag på TV 2: – En historisk festdag ble først publisert på Toppserien.

  ]]> <![CDATA[

  I morgen blir det full kvinnefotballfest på TV 2. Kanalen kjører i gang en historisk dekning hvor det blir toppoppgjør fra kvinnesiden fra 12.30 til 18.30 på hovedkanalen.

  Lørdag 3. juni er det nok å holde fingrene i for de som er glad i kvinnefotball. I Toppserien spilles runde 12, hvor vi blant annet får to kamper på større arenaer. Rosenborg verter Brann på Lerkendal, mens Lyn byr opp Vålerenga til dans på selveste Ullevaal Stadion (NRK 1).

  I tillegg er det finale i fotballens gjeveste turnering – Champions League. Barcelona, med Caroline Graham Hansen og Ingrid Syrstad Engen, møter Wolfsburg kl. 16.00. Dette er den første finalen på kvinnesiden som er utsolgt siden turneringen ble opprettet i 2009.

  12.30: Build up til Rosenborg-Brann

  13.00: Rosenborg-Brann

  15.00: Build up til CL-finalen

  16.00: Barcelona-Wolfsburg

  Øvrige kamper i Toppserien sendes på TV 2 Play fra 13.45.

  Caroline Graham Hansen har storspilt for Barcelona denne sesongen. Foto: Vegard Grøtt / BILDBYRÅN / kod VG / VG0441

  – Historisk festdag

  Dette er første gang TV 2 dedikerer en hel dag på hovedkanalen til kvinnefotballen. Fotballsjef i TV 2, Eystein Thue, er en av de som har jobbet for å dra dette i land.

  – Vi er veldig stolte av å kunne sende så mye bra fotball på én og samme dag. Prestasjonene til de norske spillerne i Champions League denne sesongen har vært ekstremt imponerende. Vi er veldig glade for at klubbene og NRK har vært såpass fleksible at vi sammen kan gjøre 3. juni til en historisk festdag for norsk fotball, sier han.

  Artikkelen Kvinnefotballens dag på TV 2: – En historisk festdag ble først publisert på Toppserien.

  ]]> https://toppserien.no/nyheter/kvinnefotballens-dag-pa-tv-2/feed/ 0
  https://toppserien.no/nyheter/toppseriens-fineste-mal-i-mai-avgi-din-stemme/ https://toppserien.no/nyheter/toppseriens-fineste-mal-i-mai-avgi-din-stemme/#respond <![CDATA[Toppfotball Kvinner]]> Fri, 02 Jun 2023 18:25:48 +0000 <![CDATA[Nyheter]]> https://toppserien.no/?p=24088 <![CDATA[

  Nok en måned er forbi og vi ser tilbake på mange gode prestasjoner. Noen har skilt seg ut, og fire mål er plukket ut som kandidater til månedens mål. Månedens mål leveres i samarbeid med: Se kandidatene under og avgi din stemme under videoen. [...]Les mer

  Artikkelen Toppseriens fineste mål i mai – avgi din stemme! ble først publisert på Toppserien.

  ]]> <![CDATA[

  Nok en måned er forbi og vi ser tilbake på mange gode prestasjoner. Noen har skilt seg ut, og fire mål er plukket ut som kandidater til månedens mål.

  Månedens mål leveres i samarbeid med:

  Se kandidatene under og avgi din stemme under videoen.

      Månedens mål i Toppserien - mai

        Stem på din favoritt:
              Thea Bjelde, Vålerenga (2-0 mot Rosenborg)
              Anna Aahjem, Lyn (1-0 mot LSK Kvinner)
              Celine Nergård, Rosenborg (0-1 mot Avaldsnes)
              Felicia Rogic, Vålerenga (3-0 mot Lyn)

  Artikkelen Toppseriens fineste mål i mai – avgi din stemme! ble først publisert på Toppserien.

  ]]> https://toppserien.no/nyheter/toppseriens-fineste-mal-i-mai-avgi-din-stemme/feed/ 0
  https://toppserien.no/nyheter/tett-bunnstrid-og-intenst-i-toppen-kan-overraskelseslaget-gjore-det-igjen/ https://toppserien.no/nyheter/tett-bunnstrid-og-intenst-i-toppen-kan-overraskelseslaget-gjore-det-igjen/#respond <![CDATA[Alexander Larsen]]> Fri, 02 Jun 2023 16:45:38 +0000 <![CDATA[Nyheter]]> https://toppserien.no/?p=24074 <![CDATA[

  Null baklengs på hjemmebane og 4. plass på tabellen. Nyopprykkede Fyllingsdalen har imponert så langt på nivå to. [...]Les mer

  Artikkelen Tett bunnstrid og intenst i toppen: Kan overraskelseslaget gjøre det igjen? ble først publisert på Toppserien.

  ]]> <![CDATA[

  Slik ser 9. serierunde ut i 1. divisjon:

  Grand Bodø – Hønefoss 13.00

  Kolbotn – Øvrevoll Hosle 13.00

  TIL 2020 – Grei 13.00

  Fyllingsdalen – AaFK Fortuna 13.30

  Kil/Hemne – Klepp 12.00

  De fire førstnevnte kampene spilles lørdag, mens Kil/Hemne mot Klepp er søndag.

  Toppoppgjør

  Denne helgen er det jevnt over ganske åpne oppgjør, der de fleste av kampene på papiret ikke inneholder noen store favoritter.

  Ett av disse oppgjørene er Fyllingsdalen – AaFK Fortuna.

  Fyllingsdalen har imponert enormt etter opprykket fra nivå tre, og har utrolig nok ikke sluppet inn mål på hjemmebane i årets sesong. I forrige serierunde slo de serieleder TIL 2020, og her kan de for alvor bevise nok en gang at de er topplag, om det blir tre poeng her.

  Men det blir neppe enkelt. AaFK Fortuna er hardtsatsende og har ambisjoner om å spille på høyere nivå. Bare ett poeng skiller lagene i favør gjestene før helgens kamp, så her kan det potensielt snu om etter denne kampen.

  AaFK Fortuna vant også forrige serierunde 2-0 mot Grand Bodø. Det ble også en historisk affære da 1173 tilskuere tok turen til Color Line Stadion og sørget for ny tilskuerrekord i 1. divisjon.

  Begge lagene har for øvrig vært i aksjon i cupen i midtuken. Fyllingsdalen fikk det svært tøft mot storesøster Brann og tapte 0-6, mens AaFK Fortuna måtte ut i ekstraomganger mot rivalen Molde. Til slutt vant de 2-1, men kanskje er det litt tunge ben etter mange minutter onsdag?

  Tett bunnstrid

  Mange hadde nok også sett for seg at Kolbotn – Øvrevoll Hosle denne runden kunne ha vært et toppoppgjør. Men slik det ser ut nå er det alt annet enn det.

  Mens Kolbotn kjemper i toppen og håper å rykke opp og tilbake til Toppserien, er ØHIL nå nærmere nedrykk enn motsatt ende av tabellen. Laget har ikke klart å følge opp den gode sesongen i fjor så langt, og trenger å starte poengsankingen for å unngå en smått uhyggelig høst.

  Svært spennende kan det også bli når Grand Bodø tar imot Hønefoss og Kil/Hemne møter Klepp. Få poeng skiller lagene, og tre poeng her kan bety enormt mye. Spesielt for Hønefoss er det viktig at den nåværende avstanden opp til Grand Bodø på sikker plass – på to poeng – ikke blir veldig mye større.

  Det samme gjelder for så vidt Klepp som har like mange poeng som Hønefoss.

  I helgens siste oppgjør mellom TIL 2020 og Grei handler det for nordlendingene å slå tilbake etter en skuffende uke. Først ble det 0-1 borte mot Fyllingsdalen i forrige runde, før det ble exit og 0-3 mot Medkila i cupen i midtuken. Kanskje var ikke det sistnevnte tapet det aller verste med tanke på å øke opprykkssjansene, og basert på laguttaket der var det nok denne kampen som er ukens viktigste.

  Slik ser tabellen ut før serierunden:

  TABELL | 1.DIVISJON
  1                    Tromsø IL 2020  9  17   22
  2                    Kolbotn         9  12   21
  3                    AaFK Fortuna    9  10   18
  4                    Fyllingsdalen   9  3    14
  5                    KIL/Hemne       9  -1   14
  6                    Grei            9  -11  9 
  7                    Øvrevoll Hosle  9  -2   8 
  8                    Hønefoss BK     9  -11  8 
  9                    Grand Bodø      9  -11  7 
  10                   Klepp           9  -6   5 
  

  Artikkelen Tett bunnstrid og intenst i toppen: Kan overraskelseslaget gjøre det igjen? ble først publisert på Toppserien.

  ]]> https://toppserien.no/nyheter/tett-bunnstrid-og-intenst-i-toppen-kan-overraskelseslaget-gjore-det-igjen/feed/ 0