  https://toppserien.no/nyheter/vi-avslutter-forste-halvdel-av-sesongen-med-ett-smell-bli-med-pa-derby-30-juni/ <![CDATA[Admin]]> Sat, 17 Jun 2023 14:07:24 +0000 <![CDATA[Nyheter]]> https://toppserien.no/nyheter/vi-avslutter-forste-halvdel-av-sesongen-med-ett-smell-bli-med-pa-derby-30-juni/ <![CDATA[

  Fredag 30. juni klokken 19.00 smeller det i LSK-hallen når erkerival Vålerenga kommer på besøk til siste kamp i Toppserien før vi tar sommerpause. Får å skape best mulig rammer til kampen har vi fått med oss vår generalpartner DNB til å sponse billetter til lokale lag som ønsker å komme på kampen! Hvordan får... Read More [...]Les mer

  Artikkelen Vi avslutter første halvdel av sesongen med ett smell – Bli med på derby 30. juni! ble først publisert på Toppserien.

  ]]> <![CDATA[

  Fredag 30. juni klokken 19.00 smeller det i LSK-hallen når erkerival Vålerenga kommer på besøk til siste kamp i Toppserien før vi tar sommerpause. Får å skape best mulig rammer til kampen har vi fått med oss vår generalpartner DNB til å sponse billetter til lokale lag som ønsker å komme på kampen!

  Hvordan får du billett?

  DNB #HUNINVESTER-BILLETTEN til lokale lag

  DNB sponser billetten til ditt alle lokale lag som ønsker bli med på derby. Send mail til jonas@lsk-kvinner.no for å løse ut din billett.

  COOP-BILLETTEN:

  Som Coop-billetten får du rabatt på alle våre hjemmekamper i Toppserien.

  Barn = 25,-

  Voksen = 80,-

  Link til billettsalg finner du her!

  Denne kampen vil du ikke gå glipp av, vi sees!

  VI – OSS – SAMMEN

  Artikkelen Vi avslutter første halvdel av sesongen med ett smell – Bli med på derby 30. juni! ble først publisert på Toppserien.

  ]]>
  https://toppserien.no/nyheter/toppoppgjor-og-skjebnekamp-i-bunnen-innholdsrik-runde-venter-i-1-divisjon/ https://toppserien.no/nyheter/toppoppgjor-og-skjebnekamp-i-bunnen-innholdsrik-runde-venter-i-1-divisjon/#respond <![CDATA[Alexander Larsen]]> Fri, 16 Jun 2023 14:36:56 +0000 <![CDATA[Nyheter]]> https://toppserien.no/?p=24221 <![CDATA[

  Tre dager med drama og spenning: Det er klart for en ny runde i 1. divisjon. [...]Les mer

  Artikkelen Toppoppgjør og skjebnekamp i bunnen: Innholdsrik runde venter i 1. divisjon ble først publisert på Toppserien.

  ]]> <![CDATA[

  Slik ser 10. serierunde ut i 1. divisjon:

  Grand Bodø – TIL 2020 18.00 (fredag)

  Fyllingsdalen – Grei 12.45 (lørdag)

  Øvrevoll Hosle – Kil/Hemne 14.30 (lørdag)

  Kolbotn – AaFK Fortuna 15.00 (søndag)

  Hønefoss – Klepp 16.00 (søndag)

  Denne helgen er kampene i 1. divisjon spredt utover tre dager kontra to, som de vanligvis er.

  Fredag åpner Grand Bodø – TIL 2020 ballet med kamp klokken 18, der det er et oppgjør i nord som leder an. Men dette er langt fra det eneste høyinteressante oppgjøret denne helgen!

  Ny målfest?

  Lørdag er det toppoppgjør på Østlandet når Kolbotn tar imot AaFK Fortuna. Begge lag er i kanonform og jakter opprykk.

  Kolbotn står nå med 5-1 (Klepp), 2-1 (ØHIL) og 4-0 (Hønefoss) i løpet av sine tre siste kamper, noe som viser at de vet hvor målet står. De er det eneste laget som ennå ikke har tapt i årets sesong, og akkurat nå er det de som ligger best an med tanke på et opprykk. Laget som rykket ned fra Toppserien i fjor er to poeng foran TIL 2020 – og tre foran AaFK Fortuna.

  Men her kan mye endre seg.

  For den siste tiden har også AaFK Fortuna vist et svært høyt nivå. 1-0 borte mot Fyllingsdalen og 4-2 hjemme mot TIL 2020 er imponerende.

  Kan de stå for nok en skalp her? At det blir mål i denne kampen, bør det i alle fall bli. Da lagene møttes i 1. serierunde, endte det med 3-2-seier til Kolbotn.

  I motsatt ende av tabellen denne runden skal det også spilles en særdeles viktig kamp.

  Skjebnekamp

  Hønefoss mot Klepp. Nummer ni mot nummer ti. Tre poeng skiller lagene i favør Hønefoss, men før runden er altså begge på direkte nedrykk.

  Dette er en kamp ingen av lagene virkelig ikke ønsker å tape.

  Klepp fikk det tøft sist hjemme mot Kolbotn og tapte 1-5 på hjemmebane etter å ha skiftet trener til Ove Sele. Hønefoss på sin side tapte noe mer knepent borte mot ØHIL.

  Det er under en måned siden lagene møttes sist, da var det Hønefoss som vant på Jæren og klatret forbi. Kan det motsatte skje her?

  De to gjenværende kampene ser slik ut:

    * Fyllingsdalen – Grei
    * Øvrevoll Hosle – Kil/Hemne

  I Bergen er det de to nyopprykkede lagene som møtes. Fyllingsdalen har imponert stort etter opprykket og ligger på 5. plass. Til tider har de nærmest virket uslåelige på hjemmebane, men det gjorde AaFK Fortuna noe med nylig da de vant 1-0 i Bergen.

  Grei har hatt det noe tøffere og ligger på 8. plass, men foreløpig på trygg plass. En seier her vil gi dem langt mer pusterom.

  I den siste kampen mellom Øvrevoll Hosle og Grei så er det to lag som egentlig er litt i ingenmannsland akkurat nå og som verken virker å kjempe om opprykk eller er særlig innblandet i nedrykksstriden.

  ØHIL har vært langt unna det nivået de viste forrige sesong, mens Kil/Hemne har spilt seg opp og ligger nå på en solid 4. plass.

  Slik ser tabellen ut før serierunden:

  TABELL | 1.DIVISJON
  1                    Kolbotn         10  16   24
  2                    Tromsø IL 2020  11  15   23
  3                    AaFK Fortuna    10  12   21
  4                    KIL/Hemne       11  -1   17
  5                    Fyllingsdalen   11  2    15
  6                    Øvrevoll Hosle  11  0    14
  7                    Grand Bodø      11  -9   11
  8                    Grei            11  -13  10
  9                    Hønefoss BK     10  -12  8 
  10                   Klepp           10  -10  5 
  

  Artikkelen Toppoppgjør og skjebnekamp i bunnen: Innholdsrik runde venter i 1. divisjon ble først publisert på Toppserien.

  ]]> https://toppserien.no/nyheter/toppoppgjor-og-skjebnekamp-i-bunnen-innholdsrik-runde-venter-i-1-divisjon/feed/ 0
  https://toppserien.no/nyheter/kan-brann-sette-ny-publikumsrekord-for-sesongen/ https://toppserien.no/nyheter/kan-brann-sette-ny-publikumsrekord-for-sesongen/#respond <![CDATA[Toppfotball Kvinner]]> Wed, 14 Jun 2023 12:41:25 +0000 <![CDATA[Nyheter]]> https://toppserien.no/?p=24216 <![CDATA[

  I fjor satte Brann midlertidig publikumsrekord da de møtte Vålerenga på Brann stadion med 10.582 tilskuere. Den rekorden varte kun i en uke frem til de røde møtte Rosenborg på Lerkendal og det ble satt ny publikumsrekord med 11.636 tilskuere. I år kan denne trenden snu. For kun to uker siden spilte Rosenborg på ny... Read More [...]Les mer

  Artikkelen Kan Brann sette ny publikumsrekord for sesongen? ble først publisert på Toppserien.

  ]]> <![CDATA[

  I fjor satte Brann midlertidig publikumsrekord da de møtte Vålerenga på Brann stadion med 10.582 tilskuere. Den rekorden varte kun i en uke frem til de røde møtte Rosenborg på Lerkendal og det ble satt ny publikumsrekord med 11.636 tilskuere. I år kan denne trenden snu.

  For kun to uker siden spilte Rosenborg på ny kamp på Lerkendal. Da var det 4719 publikum tilstede. Denne helgen møter Brann Avaldsnes på Brann Stadion. Det betyr at Brann nå har muligheten til å stjele rekorden fra rivalene Rosenborg og sette publikumsrekord for sesongen. Spørsmålet er; kan de klare det?

  Kjøp billetter til Brann-Avaldsnes her!

  Vanskelig rekord å slå

  Brann har altså ikke hatt publikumsrekorden i Toppserien i mer enn en uke, men de har høyest tilskuergjennomsnitt i Toppserien med 751 tilskuere per kamp .

  Nå ønsker de røde å fylle Brann Stadion, men så langt er det bare solgt 1000 billetter til kampen. Kampen mot Avaldsnes er den første av to laget skal spille på Stadion som rommer omtrent 16 750 tilskuere. Da de møtte Vålerenga her i fjor klarte de å fylle 10. 582 av disse setene, men denne rekorden blir nok ikke slått.

  – Nei, det blir nok ikke rekord, sier Mette Hammersland, markeds- og medieansvarlig i Brann, til Bergensavisen (BA).

  Selv om de kanskje ikke slår fjorårets besøk, sikter jentene seg heller inn på en annen rekord.

  – Vi må kanskje heller sikte oss inn på rekorden for 2023. Vi skal gjøre det vi kan for å vise at det blir en god kamp, og at folk burde ta turen, sier kaptein Cecilie Kvamme til BA.

  Det var pakket på tribunen sist Brann tok rekord. Foto: Alexander Larsen.

  Stas å få spille på Stadion

  For øyeblikket jobber laget hardt med å trekke flere folk til Stadion. De ønsker at så mange som mulig skal komme og inviterer også publikum til å møte spillerne etter kampen i fanzone.

  Om rekorden slås eller ikke legges det ikke skjul på at det uansett er stas å få spille på den store Stadion.

  – Vi har gode minner derfra, og håper å gjenskape dem! Vi håper det kommer folk, sa Rakel Engelsvik til BA.

  Artikkelen Kan Brann sette ny publikumsrekord for sesongen? ble først publisert på Toppserien.

  ]]> https://toppserien.no/nyheter/kan-brann-sette-ny-publikumsrekord-for-sesongen/feed/ 0
  https://toppserien.no/nyheter/poengdeling-pa-nadderud/ <![CDATA[Admin]]> Mon, 12 Jun 2023 09:30:51 +0000 <![CDATA[Nyheter]]> https://toppserien.no/nyheter/poengdeling-pa-nadderud/ <![CDATA[

  En jevn kamp gir et jevnt resultat. Vi beholder 4. plassen på tabellen, og skal forbedrede oss godt til neste seriekamp den 18. juni på Røabanen. (Samtlige foto: Erling Løkken) Rolig start og tidlig scoring for Stabæk Kampen starter rolig for begge lag, men etter 10 minutter får Stabæk et mål nærmest som en tilfeldighet.... Read More [...]Les mer

  Artikkelen Poengdeling på Nadderud ble først publisert på Toppserien.

  ]]> <![CDATA[

  En jevn kamp gir et jevnt resultat. Vi beholder 4. plassen på tabellen, og skal forbedrede oss godt til neste seriekamp den 18. juni på Røabanen.

  (Samtlige foto: Erling Løkken)

  Rolig start og tidlig scoring for Stabæk

  Kampen starter rolig for begge lag, men etter 10 minutter får Stabæk et mål nærmest som en tilfeldighet. Forsvaret vårt er godt organisert men….når Bjånesøy får headet balle i en bue over Hildegunn, blir det 1-0 til vertene.

  Julie utligner umiddelbart

  Minuttet etter utligner Julie. Denne gangen er det Stabæk som roter det til for seg selv når Kielland slår en feilpasning, og Julie ser muligheten til å ta ut en forsvarsspiller og sette ballen rundt Stabæk-keeperen.

  Hellet er med Stabæk – 2-1

  Etter 30 minutter har Stabæk igjen hellet med seg. Ja, for vi kan ikke beskrive det som noe annet enn hell. Riktignok er det et press mot vårt mål., en det er kun en uheldig berøring av en ball som gjør at den havner hos Abrahamsen. Målet hun setter er imidlertid flott. Neste oppe i krysset.

  1. omgang oppsummert

  En ganske tam førsteomgang rundes av uten at det har skjedd så mye – rent bortsett fra målene. Vi har ingenting å henge med hode for etter halvspilt tid. Tre mål basert på uflaks/flaks og tabber. Vi er helt med på en humpete og dårlig gressbane på Nadderud. Totalt sett er Stabæk hakket bedre enn oss i første omgang. Alle muligheter ligger foran oss når vi går ut til andre omgang.

  Andre omgang

  Røa løfter seg

  Etter 52 minutters spill har vi en mulighet nå Hildegunn har et langt utspill. Det flyr over hele Stabækforsvaret, og havner hos Tuva. Hun forsøker å finne Ragne, som kommer på løp, men pasningen er dessverre litt for lang. En god Røa-mulighet.

  Fem minutter senere slår Hildegunn langt mot Martine. Hun slår et helt rått hælspark til Oline, som fortsetter ned til dødlinja, før hun slår inn foran Stabækmålet. Dessverre seiler ballen gjennom hele feltet uten at vi klarer å få en fot på ballen. Ny, bra mulighet for oss.

  Det er ingen tvil om at det er Røa som styrer og har initiativet i denne omgangen. Allikevel lykkes vi ikke å få ut det siste, avgjørende foran målet til Stabæk.

  Mot slutten av ordinær tid, sender Synne en ball til Martine, som er alene foran Stabækmålet. Martine header – men rett på keeper, dessverre….eller, hun får i tillegg «offside»-flagget fra linjedommer.

  I det 88. minuttet skjer det ting. Ragne kommer på løp og ballen løftes inn til henne foran Stabækmålet. Keeper går ut for å klarere, men sender Ragne knallhard i bakken. Her er det ingen tvil. Straffen er soleklar.

  Kristin setter straffen

  I siste spilleminutt av ordinær tid, setter Kristin straffeskuddet knallhart til venstre i hjørnet. Keeperen går riktig vei, men er ikke i nærheten av å ta den. Sjanseløs!

  Røa vinner helt klart andre omgang, så når det står 2-2 på

  tavla når fløyta går for full tid, er det helt greit.

  Stabæk «stjal» to poeng fra oss helt på tampen i kampen på Røabanen 3. mai i en kamp der vi helt klart fortjente å vinne. Denne gangen er det vi som «stjeler» poeng i sluttminuttene.

  Alt i alt tenker nok de som så denne kampen at det egentlig er fullt fortjent at Røa utligner. Lagene har hver sin omgang, de spilte helt jevnt, og ingen av dem leverte prestasjoner som gjorde det ene bedre enn det andre.

  STARTELLEVER

  Hildegunn, Solveig, Mia, Sarha, Anya, Ragne, Cassandra, Oline, Martine, Julie, Tuva Innbyttere: Marie, Synne, Rakel, Jenny, Vårin, Kristin, Milla, Birgitte

  Bytter: Kristin inn for Tuva etter 76 minutter, Synne inn for Solveig etter 81 minutter.

  Nå er det 8 dager til neste kamp.

  Søndag 18. mai, kl 15:00 tar vi imot Åsane på Røabanen. Det blir et spennende oppgjør, og vi vil ha mange på tribunen.

  Åsane sine prestasjoner har svingt denne sesongen, men i sin siste kamp, lørdag 10. juni, tok de en knallsterk 4-0 seier over Lyn hjemme i Bergen.

  Høydepunkter og bilder fra kampen:

  https://www.tv2.no/video/sportsprogrammer/toppserien-hoeydepunkter/toppserien-hoeydepunkter/toppserien-hoeydepunkter-2023-stabaek-roea/1871366/

  Artikkelen Poengdeling på Nadderud ble først publisert på Toppserien.

  ]]>
  https://toppserien.no/nyheter/ny-serieleder-opprykkskampen-tetter-seg-til/ https://toppserien.no/nyheter/ny-serieleder-opprykkskampen-tetter-seg-til/#respond <![CDATA[kristianmoe]]> Sun, 11 Jun 2023 20:56:34 +0000 <![CDATA[Nyheter]]> https://toppserien.no/?p=24189 <![CDATA[

  Kampen om opprykk er intens og fryktelig jevn i 1. divisjon. AaFK Fortuna er med for fullt igjen etter seier over TIL 2020, mens Kolbotn har overtatt tabelltoppen. I bunnen av tabellen var det flere lag som stakk av med viktige seire. [...]Les mer

  Artikkelen Ny serieleder – opprykkskampen tetter seg til ble først publisert på Toppserien.

  ]]> <![CDATA[

  Runden

  AaFK Fortuna – TIL 2020 4-2

  Øvrevoll Hosle – Hønefoss 2-1

  KIL/Hemne – Fyllingsdalen 1-0

  Grei – Grand Bodø 1-3

  Klepp – Kolbotn 1-5

  Målfest i toppkampen

  AaFK Fortuna – TIL 2020 4-2 (1-1)
  Mål: 1–0 Linn Huseby (16), 1–1 Veronika Sæthre (35), 2–1 Nora Harnes Håheim (49), 2–2 Mali Trøan (71), 3–2 Maria Herdel Pedersen (80), 4–2 Linn Huseby (89)

  Spenningen og forventningene var store til det som skulle skje på Color Line Stadion i Ålesund denne lørdagen. Der var det nemlig duket for et ordentlig toppoppgjør da serieleder TIL 2020 dro på besøk til opprykksjagende AaFK Fortuna. Sist lagene møttes for noen uker siden, var det nordlendingene som trakk det lengste strået etter to sene overtidsscoringer.

  Det var også gjestene som åpnet best på Sunnmøre, og stresset hjemmelaget i oppbyggingsspillet. De fikk også testet Benedicte Lund Berge ved en anledning, men sisteskansen reddet.

  Men det var AaFK Fortuna som tok ledelsen, og det med sin første sjanse i kampen. Nora Harnes Håheim headet ned et innlegg til Linn Huseby, som kastet seg frem og fikk satt inn ledermålet til vertene.

  Etter scoringen tok tangotrøyene mer over kampen og etablerte et press mot TIL 2020-målet. De helt store sjansene uteble, mens i motsatt ende spilte bortelaget seg frem til en corner etter 35 minutter. I feltet raget Veronika Sæthre høyest og stanget inn utligningen.

  1-1 sto seg til pause, men bare noen få minutter ut i andre omgang endret det seg. Ingvild Villa glapp et innlegg ut i feltet til Nora Harnes Håheim. Angrepsspilleren var nådeløs, takket og bukket for sjansen, og banket AaFK Fortuna tilbake i føringen.

  Men heller ikke denne gangen klarte vertene å holde på ledelsen. Kvarteret senere vartet TIL 2020 opp med et klasseangrep. Ina Birkelund chippet en pasning over hjemmelagets forsvar. Der lurte Mali Trøan som elegant tok ned ballen, før hun satte inn 2-2 med en sikker avslutning.

  Målene skulle fortsette å renne inn i Ålesund. Da ti minutter gjensto skrudde vertene opp tempoet og broderte seg lekkert gjennom TIL 2020-laget. Til slutt endte ballen opp hos Maria Herdel Pedersen, som kontant satte ballen i mål bak Villa.

  Dermed var AaFK Fortuna tilbake i ledelsen. Og denne gangen klarte ikke gjestene å komme tilbake. Isteden punkterte tangotrøyene kampen like før slutt ved Linn Huseby som stanget en corner i nettet på første stolpe etter 89 minutter. AaFK Fortuna vinner dermed 4-2 over TIL 2020, og blåser ordentlig liv i opprykkskampen.

  Fikk luke ned til bunnen

  Øvrevoll Hosle – Hønefoss 2-1 (2-0)
  Mål: 1-0 Mari Løyland (10), 2-0 Joshualyn Reeves (16), 2-1 Martine Ness (66)

  I motsatt ende av tabellen var det også duket for en viktig kamp. Både Øvrevoll Hosle og Hønefoss har hatt en tung start på sesongen, og har havnet på nedre halvdel av tabellen, like over nedrykksplassene. Dermed var det viktige poeng som sto på spill da lagene møttes på Hoslebanen denne runden.

  Men det var bortelaget som åpnet kampen i fyr og flamme, og burde tatt ledelsen ved to anledninger. Dessverre for Hønefoss sto både Una Langkås og stolpen i veien i åpningsminuttene.

  Og istedenfor ledelse til gjestene, var det hjemmelaget som kunne juble først. Like etter stolpetreffet til Silje Nyhagen, fikk Mari Løyland sjansen fra 13-14 meter. Den utnyttet midtbanespilleren til det fulle og plasserte ballen sikkert i hjørnet.

  Hjemmelaget ga seg ikke med det, for like senere doblet Øvrevoll Hosle ved Joshualyn Reeves. Etter dette fulgte en god periode for vertene, før Hønefoss hevet seg igjen inn mot pause. Gjestene fra Ringerike klarte derimot ikke å score og lå under 0-2 til pause.

  Nevnte Reeves kunne punktert kampen like etter hvilen, men denne gangen sto tverrliggeren i veien.

  Dermed var det fortsatt håp for Hønefoss, og det ble ordentlig tent etter 66 minutter da Martine Ness reduserte med en velplassert avslutning.

  Det holdt likevel ikke for Hønefoss, som ikke klarte å krige inn en utligning. Øvrevoll Hosle tar et lite steg vekk fra bunnen av tabellen med tre poeng, mens Hønefoss er godt plantet i nedrykksstriden.

  Meldte seg på i topp 4-kampen

  KIL/Hemne – Fyllingsdalen 1-0 (1-0)
  Mål: 1-0 Amalie Hoftun Bjerksæter (41)

  I Trøndelag møttes tabellnaboene KIL/Hemne og Fyllingsdalen til dyst. Førstnevnte har vist god form i det siste og tatt steget vekk fra nedrykkssumpen, mens nyopprykkede Fyllingsdalen har imponert hittil. Begge lag er i nærheten av den siste sluttspillplassen, så dette var en viktig kamp med tanke på det.

  Hjemmelaget startet friskt, men etter hvert tok Fyllingdalen mer kontroll over oppgjøret. Likevel var det ganske jevnspilt uten veldig mange store målsjanser stort sett gjennom hele første omgang.

  KIL/Hemne fortsetter den gode formen og tok en ny seier på hjemmebane. Foto: Kristian Moe

  Tross lite produksjon foran målene, kom det likevel en scoring før pause. Amalie Hoftun Bjerksæter prøvde lykken fra distanse og hellet var med høyrebacken ved dette tilfellet. Skuddet gikk via et Fyllingsdalen-bein før ballen suste i nettet bak en sjanseløs Hannah Markussen.

  Sjanseproduksjonen tok seg litt opp etter hvilen. Fyllingsdalen fikk en enorm mulighet i innledningen ved Julie Rasmussen, men avslutningen gikk til side for mål.

  Deretter var det stort sett KIL/Hemne som hadde de største sjansene til å score, men målene uteble også for hjemmelaget. Scoringen til Amalie Hoftun Bjerksæter mot slutten av første omgang, var likevel nok for trønderne til å ta tre poeng og melde seg ordentlig på i kampen om en sluttspillplass.

  Snuoperasjon etter pause

  Grei – Grand Bodø 1-3 (1-0)
  Mål: 1-0 Celina Smith (30), 1-1 Gerd Johansen (47), 1-2 Kristina Brudvik (51), 1-3 Gerd Johansen (72)

  På Greibanen skulle det utspilles en svært viktig kamp med tanke på bunnstriden. Både Grei og Grand Bodø har havnet på nedre halvdel av tabellen etter en litt mager poengfangst. Dermed var det meget viktig for begge lag å få med seg poeng fra dette oppgjøret.

  Hjemmelaget gikk offensivt til verks fra starten av, og var ivrige etter å gå i angrep. Ved et tilfelle var både Celina Smith og Julie Kristine Solskjær nære på, men ingen av spissene fikk løsnet et skikkelig skudd og gjestene fikk klarert unna.

  Ellers skjedde det ikke mye foran målene før det var spilt en halvtime. Da fikk Grei betalt for overtaket, og tok ledelsen ved Celina Smith som umarkert fikk sette ballen i mål.

  En fortjent ledelse til vertene halvveis, men det snudde ganske fort etter pause. Allerede to minutter ut i andre omgang var lagene likt igjen, takket være Gerd Johansen som fikk pirket inn utligningen.

  Scoringen ga gjestene blod på tann, og bare tre minutter senere hadde Grand Bodø snudd kampen. Kristina Brudvik ladet skuddfoten fra drøye 20 meter, og sendte i vei en vakker og velplassert markkryper som fant veien ned i hjørnet forbi Amalie Kragset i Grei-målet.

  Både kampen og kampbildet ble snudd på hodet, og det var Grand Bodø som styrte oppgjøret i andre omgang. Grei fikk en sjanse til å utligne da Solskjær kom alene med keeper, men fra skrå vinkel prøvde hun å legge inn og bortelaget fikk klarert unna.

  Men andre omgang handlet for det meste om Grand Bodø, og etter 72 minutter satte Gerd Johansen inn sitt andre mål for dagen og økte til 3-1.

  Det ble en for tung vei tilbake for Grei, selv om hjemmelaget ikke ga opp. Men da Solskjær brente en sjanse alene med Sydney Martinez, var håpet ute og Grand Bodø kan ta med seg tre poeng hjem til Bodø.

  Tok over serieledelsen

  Klepp – Kolbotn 1-5 (1-1)
  Mål: 0-1 Johanne Fridlund (5), 1-1 Ine Tveit (9), 1-2 Johanne Fridlund (49), 1-3 Marie Preus (83), 1-4 Mille Flø (89), 1-5 Marie Preus (90+2)

  Det var topp mot bunn på Jæren da Klepp tok imot Kolbotn. To lag som trenger poeng, i henholdsvis kampen mot nedrykk og kampen om opprykk. Etter at TIL 2020 tapte i Ålesund, kunne Kolbotn overta serieledelsen med poeng mot bunnlaget Klepp.

  Det startet også svært lovende for Kolbotn, som tok ledelsen ved Johanne Fridlund allerede etter fem minutter. Da virket det som at det kom til å bli en tung dag på jobben for Klepp, men traktortrøyene svarte raskt og utlignet like etter ved Ine Tveit, som sendte en corner rett i mål.

  Kolbotn leder an opprykkskampen i 1. divisjon. Foto: Marius Simensen / BILDBYRÅN

  Begge lag kunne ledet til pause, men det var balanse i regnskapet etter de første 45 minuttene på Jæren.

  Som i første, startet andre omgang på verst tenkelig vis for Klepp. Bare fire minutter ut i omgangen utnyttet Kolbotn en feil i hjemmelagets bakre rekker, og Johanne Fridlund kunne sette inn sin og Kolbotns andre scoring for dagen.

  Vertene jaktet utligning etter å ha havnet under 1-2, og hang lenge godt med. Olivia Nguyen var ikke langt unna å utligne.

  Utligning ble det derimot ikke. Tuva Henriksen burde lagt på til 3-1 etter 66 minutter, men spenningen i kampen vedvarte en stund til.

  Men da kampen gikk inn i de siste 10 minuttene, skrudde Kolbotn til. Marie Preus la på til 3-1 alene med keeper etter 83 minutter, før Mille Flø økte til 4-1 like før slutt.

  Da var kampen definitivt punktert, men Preus ville ha siste ord og fastsatte sluttresultatet til 5-1 på overtid. Dermed overtar Kolbotn tabelltoppen i 1. divisjon, mens Klepp fortsatt sliter i bunnen og ligger sist.

  Artikkelen Ny serieleder – opprykkskampen tetter seg til ble først publisert på Toppserien.

  ]]> https://toppserien.no/nyheter/ny-serieleder-opprykkskampen-tetter-seg-til/feed/ 0
  https://toppserien.no/nyheter/fortjent-seier-mot-lsk/ https://toppserien.no/nyheter/fortjent-seier-mot-lsk/#respond <![CDATA[Admin]]> Sun, 11 Jun 2023 07:48:52 +0000 <![CDATA[Nyheter]]> https://toppserien.no/nyheter/fortjent-seier-mot-lsk/ <![CDATA[

  Halvveis ut i andre omgang, en omgang hjemmelaget hadde styrt, avgjør Maria Hovmark kampen etter en fantastisk enkeltmanns prestasjon. Spissen dribler av begge gjestenes midtstoppere før hun rolig setter ballen til side for landslagsaktuelle Cecilie Fiskestrand i LSK målet. Til ellevill jubel fra både lagvenninner og Avaldsnes publikummet. Så må vi ikke glemme Ingrid Jåstad... Read More [...]Les mer

  Artikkelen Fortjent seier mot LSK ble først publisert på Toppserien.

  ]]> <![CDATA[

  Halvveis ut i andre omgang, en omgang hjemmelaget hadde styrt, avgjør Maria Hovmark kampen etter en fantastisk enkeltmanns prestasjon. Spissen dribler av begge gjestenes midtstoppere før hun rolig setter ballen til side for landslagsaktuelle Cecilie Fiskestrand i LSK målet. Til ellevill jubel fra både lagvenninner og Avaldsnes publikummet. Så må vi ikke glemme Ingrid Jåstad som i forkant ga alt, i en i utgangspunkt tapt kamp om ballen, men terrieren fra Sogn nekter og gi seg. Vinner kampen om ballen, forserer fremover og spiller videre til Maria Hovmark som altså s etter inn 1-0. En scoring som holdt helt inn. LSK klarte aldri å mobilisere en sluttspurt, hjemmelaget hadde god kontroll og vant fortjent etter å ha styrt stort sett det meste i andre omgang.

  Førpausehvilen var kampen jevn og tett, mye duellspill i varmen, og muligens bar omgangen preg av at det har vært et tett kampprogram i det siste. Gjestene fra Romerriket var nærmest scoring, en meget god Kelsey Daugherty redning og redning på strek av Susan Ama Duah gjorde at det stod 0-0 til pause.

  Cille Nilsen banens beste mot LSK

  Cille Nilsen ble kåret til banens beste både av hjemmelaget jury og NTB. Dermed kunne 17 åringen fra Stord gi 10.000 kroner til sin moderklubb, Stord Fotball. Stord jenta spilte en fantastisk andre omgang, og viste frem tekniske kvaliteter en sjelden ser. Bakover stod keeper Daugherty trygt og godt, og som vanlig var Kaja Olsen vår beste spiller i midtforsvaret. Men solid kamp også av Susan Ama Duah som nå begynner å finne formen etter sin skade i fjor høst og vinter.

    Kampfakta

    Toppserien runde 14

    Avaldsnes idrettssenter 10.juni 2023

    Mål: 1-0 68. min.: Maria Hovmark

    Gult kort: Susan Ama Duah, Avaldsnes

    Dommer: Amir Ajjour, Vidar

    Tilskuere: 210

    Laget: Kelsey Daugherty, Selma Løvås, Trine Øritzland, Kaja Olsen, Susan Duah, Hanna Dah (Marion Mannes Haugland fra 89.), Evelyn Badu (Sandra Østenstad fra 35), Cille Nilsen, Ingrid Jåstad, Kristina Svandal (Natalie Velde fra 80.) og Maria Hovmark (Ida Mortensen Natvik fra 89.)

  Artikkelen Fortjent seier mot LSK ble først publisert på Toppserien.

  ]]> https://toppserien.no/nyheter/fortjent-seier-mot-lsk/feed/ 0
  https://toppserien.no/nyheter/fullt-liv-i-gullkampen-spenning-i-bunnen/ https://toppserien.no/nyheter/fullt-liv-i-gullkampen-spenning-i-bunnen/#respond <![CDATA[kristianmoe]]> Sat, 10 Jun 2023 18:04:21 +0000 <![CDATA[Nyheter]]> https://toppserien.no/?p=24180 <![CDATA[

  Med nok et poengtap for Vålerenga, er det blåst fullt liv i gullkampen igjen. I motsatt ende av tabellen er det også spenning etter helgens resultater. [...]Les mer

  Artikkelen Fullt liv i gullkampen – spenning i bunnen ble først publisert på Toppserien.

  ]]> <![CDATA[

  Runden

  Stabæk – Røa 2-2

  Rosenborg – Arna-Bjørnar 4-0

  Vålerenga – Brann 1-1

  Åsane – Lyn 4-0

  Avaldsnes – LSK Kvinner 1-0

  Sen straffescoring berget poeng

  Stabæk – Røa 2-2 (2-1)
  Mål: 1-0 Melissa Bjånesøy (9), 1-1 Julie Hoff Klæboe (11), 2-1 Meryll Abrahamsen (29), 2-2 Kristin Haugstad (89)

  På Nadderud var det klart for et spennende oppgjør. Stabæk, som denne sesongen har variert i prestasjonene, fikk besøk av Røa som har hatt en sterk 2023-sesong hittil. Sistnevnte ligger på 4.-plass før oppgjøret, fire poeng foran hjemmelaget, som med seier kunne kneppe innpå.

  Etter en litt trå innledning på kampen, tok det plutselig ordentlig fyr. Først sendte Melissa Bjånesøy vertene i ledelsen med en vakker heading etter ni minutter. Men Røa svarte umiddelbart ved Julie Hoff Klæboe, som snappet opp en svak pasning bakover og plasserte inn 1-1.

  Den påfølgende perioden av kampen var relativt rolig, der begge lag prøvde seg offensivt, men uten å få til det helt store. Men like før halvtimen ble det ny nettkjenning på Nadderud. Etter litt om og men havnet ballen hos Meryll Abrahamsen som banket Stabæk tilbake i ledelsen fra kloss hold.

  Abrahamsen fikk en ny sjanse like før hvilen, men klarte ikke å utnytte den like godt som ved scoringen og headingen snek seg utenfor. Dermed ledet Stabæk 2-1 til pause.

  Andre omgang var av det sjansefattige slaget, der Røa hadde det som var av sjanser og var nærmest scoring. Likevel så det ut til å ebbe ut med 2-1-seier til Stabæk, men minuttet før full tid ble Ragne Svastuen sendt i bakken av Sunniva Skoglund. Dommeren var ikke i tvil og pekte på straffemerket.

  Innbytter Kristin Haugstad steg frem og var sikker som banken fra 11-meteren. Selv om Skoglund gikk riktig vei, klarte hun ikke å hindre scoring eller at Røa tok med seg ett poeng.

  Røa har vært sesongens positive overraskelse. Mot Stabæk sørget en sen straffescoring for nok et poeng.
  Foto: Marius Simensen / BILDBYRÅN

  Magisk første omgang

  Rosenborg – Avaldsnes 4-0 (4-0)
  Mål: 1-0 Anna Jøsendal (8), 2-0 Elin Sørum (11), 3-0 Mathilde Alsaker Rogde (39), 4-0 Emilie Nautnes (44)

  Det var topp mot bunn i Trondheim, da Rosenborg tok imot Arna-Bjørnar. Bergenserne var på vei mot en viktig seier sist mot Åsane, men en sen overtidsscoring sørget for poengdeling. Rosenborg på sin side har slått kraftig tilbake etter tapet for Vålerenga og henger fortsatt godt med i gullkampen.

  Ikke overraskende var det trønderne som tok kommandoen ut fra startblokkene og kunne ledet med to mål etter et par minutter. Scoringen skulle derimot komme ikke altfor lenge etterpå. En corner sørget for kaos i gjestenes felt, og midt i kaoset reagerte Anna Jøsendal raskest og banket Rosenborg i føringen.

  Hjemmelaget var virkelig i spillehumør og kjørte over Arna-Bjørnar. Etter scoringen skapte de to nye svære målsjanser, før de fikk straffespark etter 11 minutter da målscorer Jøsendal gikk i bakken. Elin Sørum var sikker som eksekutør, sendte keeper feil vei og la enkelt på til 2-0.

  Rosenborg-toget fortsatte å kjøre på i damepende fart mot Arna-Bjørnar-målet. Sjansene florerte og det kunne fort vært enda styggere sifre på resultattavlen. Da klokka tikket mot pause, ble det også styggere sifre.

  Først sørget Mathilde Alsaker Rogde for 3-0 etter 39 minutter, før Emilie Nautnes la på til 4-0 minuttet før pause.

  På 4-0 var kampen så og si avgjort før andre omgang, som ikke ble den samme festforestillingen som den først. Rosenborg kontrollerte kampen på en grei måte, og hadde sjanser til å pynte på resultatet. Arna-Bjørnar fikk også et par muligheter til å redusere, men seieren til Rosenborg var aldri truet, som kan innkassere tre nye poeng etter en formidabel første omgang.

  Nytt poengtap for serielederen

  Vålerenga – Brann 1-1 (0-0)
  Mål: 1-0 Ingibjörg Sigurdadottir (47), 1-1 Rakel Engesvik (71)

  I Norges hovedstad barket fjorårets tittelutfordrere sammen, da serieleder Vålerenga møtte regjerende seriemester Brann til et tungvektsoppgjør. Begge lag kommer fra skuffende midtukeresultater, og var nok giret på å slå tilbake denne runden.

  Kampen startet med dominans fra hjemmelaget uten at det endte med verken scoringer eller nevneverdige målsjanser. Utover i omgangen spilte Brann seg mer opp, men heller ikke bergenserne maktet å få til en skikkelig avslutning mot mål.

  Vålerenga hadde en farlighet ved Karina Sævik, men avslutningen ble for svak og Aurora Mikalsen reddet enkelt.

  Etter en sjansefattig og ganske jevn første omgang, ble det mer å juble for i andre omgang. Det tok heller ikke mange minuttene før ballen lå i nettet. 47 minutter var spilt da Ingibjörg Sigurdadottir raget høyest på en corner og stanget serielederen i ledelsen.

  Brann måtte dermed fremover, men var ikke direkte truende foran hjemmelagets mål med det første. Etter hvert ble det derimot farligere for Vålerenga. Maria Brochmann hadde først en avslutning på mål, før Larissa Crummer var nære ved å pirke inn 1-1 like etter.

  Innbytter Rakel Engesvik utlignet for Brann og gjorde at Vålerenga gikk på sitt første poengtap på hjemmebane denne sesongen.
  Foto: Marius Simensen / BILDBYRÅN

  Gjestene skulle også få scoringen sin. Innbytter Rakel Engesvik dro seg innover i banen fra venstre og banket ballen ned i nærmeste hjørne. Da var 71 minutter spilt og det sto 1-1.

  Mot slutten presset Vålerenga på for et vinnermål, men verken Janni Thomsen eller Elise Thorsnes fikk hull på byllen. Tungvektsduellen mellom Vålerenga og Brann ender dermed 1-1.

  Tok steget vekk fra nedrykkskampen

  Åsane – Lyn 4-0 (1-0)
  Mål: 1-0 Andrine Mo (43), 2-0 Andrine Mo (47), 3-0 Kaja Karlsen (54), 4-0 Andrine Mo (79)

  I Bergen tok Åsane imot Lyn til dyst i en kamp ingen av lagene ville tape. Begge lagene er i samme situasjon med 11 poeng, bare to poeng over nedrykk. En seier til ett av lagene ville vært kjærkommen, mens et tap ville vært høyst dramatisk og betydd nedrykkskamp.

  Lyn var laget som tok kontroll over spillet i denne viktige kampen. Men det var Åsane som kom til de fleste og største sjansene. Blant annet ved Kaja Karlsen, som rundet Lyn-keeper Sandra Rød Ask, men avsluttet i nettveggen.

  For bortelaget fikk Emilie Closs en svær sjanse, men Savanna Duffy reddet mesterlig.

  Det så ut til at første omgang skulle ende målløs, men så dukket Andrine Mo opp. Ida Kroken fikk slått inn og foran mål ventet Mo som gjorde ingen feil og ga Åsane ledelsen inn til pause.

  Scoringen før pause må ha gitt mersmak for Mo, for like etter pause var hun frempå igjen. Nok et flott angrep fra hjemmelaget endte opp hos angrepsspilleren som satte inn sitt og Åsanes andre mål for dagen.

  Få minutter senere sto det også 3-0. Kaja Karlsen snappet ballen og sendte kula i hjørnet bak Ask.

  Lyn våknet så litt til live og fikk sendt i vei noen avslutninger, uten at noen av dem skapte trøbbel for Duffy.

  Selv om håpet om poeng var til stede for gjestene, svinnet det hen da Kristin Holmen ble sendt i dusjen etter å ha pådratt seg sitt andre gule kort i kampen.

  All tvil ble også fjernet da Andrine Mo fullførte hattricket sitt og sørget for 4-0 etter 79 minutter. Åsane hadde muligheter til å sette flere baller bak Sandra Rød Ask, men måtte nøye seg med fire mål. Likevel en svært imponerende og viktig 4-0-seier for bergenserne, som tar et lite steg vekk fra den verste nedrykkssumpen, mens Lyn står med begge bein plantet i bunnkampen etter tapet.

  Sjokkerte nok et topplag

  Avaldsnes – LSK Kvinner 1-0 (0-0)
  Mål: 1-0 Maria Hovmark (67)

  Avaldsnes har hatt som vane å stjele poeng fra topplagene på hjemmebane. 1-1 mot Vålerenga, 1-1 mot Rosenborg og 0-0 mot Brann sier sitt. Denne runden fikk de bryne seg på nok en storklubb hjemme på Karmøy, nemlig LSK Kvinner, som i det siste har vært i storform. Spørsmålet var om det var en ny overraskelse i vente eller ikke.

  De første 45 minuttene tydet hvert fall på at forhåndsfavoritten skulle få slite for poengene. Avaldsnes gjorde det svært vanskelig for LSK Kvinner, og det ble en jevnspilt og sjansefattig omgang.

  Avaldsnes sjokkerte nok et topplag denne runden. Foto: Alexander Larsen

  Gjestene var nærmest ved Emma Stølen Godø, men Kelsey Dougherty reddet. Alt i alt var det derimot ikke overraskende at det sto 0-0 til pause.

  Andre omgang startet i litt samme spor som den første, men etter timen fikk Hanna Dahl sjansen for Avaldsnes. Dessverre for kapteinen gikk avslutningen hennes på feil siden av stolpen.

  Litt senere var det duket for dansk show. Ingrid Jåstad spilte gjennom Maria Hovmark, som så gjorde alt selv. Den danske spissen viste klasse da hun dro av to forsvarere, før hun sendte karmøyingene i ledelsen via hanskene til Cecilie Fiskerstrand.

  LSK Kvinner fikk sin sjanse til å utligne da Rebecka Holum ble spilt gjennom, men et dårlig touch hindret LSK Kvinner-spilleren i å komme til avslutning. Dermed endte kampen 1-0 til Avaldsnes, som nok en gang sjokkerer et topplag og viser at de er best mot de beste.

  Artikkelen Fullt liv i gullkampen – spenning i bunnen ble først publisert på Toppserien.

  ]]> https://toppserien.no/nyheter/fullt-liv-i-gullkampen-spenning-i-bunnen/feed/ 0
  https://toppserien.no/nyheter/mulighet-for-revansj-etter-tap-i-overtidsdrama-sist/ https://toppserien.no/nyheter/mulighet-for-revansj-etter-tap-i-overtidsdrama-sist/#respond <![CDATA[Alexander Larsen]]> Sat, 10 Jun 2023 07:04:27 +0000 <![CDATA[Nyheter]]> https://toppserien.no/?p=24160 <![CDATA[

  To storkanoner møtes til dyst og en spiller i divisjonen kan forsvinne til Barcelona. Det skjer interessante ting både på og utenfor banen for tiden. [...]Les mer

  Artikkelen Mulighet for revansj etter tap i overtidsdrama sist ble først publisert på Toppserien.

  ]]> <![CDATA[

  Slik ser 9. serierunde ut i 1. divisjon:

  AaFK Fortuna – TIL 2020 12.30

  Øvrevoll Hosle – Hønefoss 13.00

  Kil/Hemne – Fyllingsdalen 15.00

  Grei – Grand Bodø 16.00

  Klepp – Kolbotn 16.00

  De to førstnevnte kampene spilles lørdag, resten søndag.

  Målfest i toppoppgjøret?

  90 minutter var spilt og AaFK Fortuna var på vei mot en uhyre sterk borteseier. 1-0-ledelse på Romssa Arena mot TIL 2020 så ut til å sikre tre poeng, men så snudde alt på overtid.

  Først kom utligningen da Sandra Simonsen sørget for 1-1. Istedenfor tre poeng så det ut til å bli ett.

  Men heller ikke ett klarte tangotrøyene å få med seg.

  For enda lenger inn i overtiden var 2-1 et faktum for hjemmelaget, da Selma Pettersen sørget for ekstase med sitt vinnermål.

  Denne helgen møtes lagene igjen – på motsatt arena, der hjemmelaget håper å ta revansje etter det bitre tapet. Og skal de henge seg på i kampen om direkte opprykk, er dette kampen de i alle fall ikke kan tape. Med seier vil det bare være ett poeng opp.

  Men TIL 2020 er serieleder for en grunn og har vist gryende form gjennom hele sesongen så langt. 6-0 hjemme mot Grei sist sier sitt. Laget sprudler offensivt og har pøst inn 22 mål, ett mer enn AaFK Fortuna. Så her ligger det an til å kunne bli en skikkelig målfest med to offensive lag.

  Så er spørsmålet hvilket lag som trekker det lengste strået og potensielt sikrer seg tre vitale poeng.

  Toppscoreren kan forsvinne til Champions League-mesteren

  Et annet viktig oppgjør denne helgen spilles på Jæren når Klepp tar imot Kolbotn.

  Klepp kjemper i bunnen og ligger på sisteplass med bare fem poeng, mens Kolbotn kjemper i motsatt ende av tabellen – på 2. plass – og kjemper om en retur til Toppserien. Kolbotn er faktisk det eneste laget uten tap denne sesongen.

  Denne uken skrev for øvrig Oppegård Avis om en spesiell avtale for spisstalentet Martine Trollsås Fenger. Stortalentet skal ifølge avisen ha muligheten å dra til Barcelona for en sum på 50.000 kroner før sin 17-årsdag. Det er ikke gode nyheter for Kolbotn om hun drar i så fall, toppscoreren i divisjonen. Det snakkes om en overgang til Barcelona sitt akademi og at hun allerede i vinter var på prøvespill der. Mer om den saken kan du lese her.

  Kolbotn-spiller Martine Trollsås Fenger har scoret ni mål og flest av alle så langt i sesongen. Foto: Marius Simensen / Bildbyrån

  De tre siste kampene ser slik ut:

    * Kil/Hemne – Fyllingsdalen
    * Grei – Grand Bodø
    * Øvrevoll Hosle – Hønefoss

  Kil/Hemne ser nå ut til å ha meldt seg ut av nedrykksstriden etter solide resultater den siste tiden. Det er nå sju poeng ned til direkte nedrykk, noe som er like mye som opp til kvalifisering for opprykk.

  Det samme gjelder helgens motstander, nyopprykkede Fyllingsdalen. Som nevnt mange ganger før har de imponert stort etter opprykket fra 2. divisjon, men den siste uken har nok vært noe tøffere med 0-6 i cupen mot Brann og 0-1 mot AaFK Fortuna. Samtidig har det vært tøff motstand, så det er ingen grunn for å legge seg ned.

  Grei fikk skikkelig juling sist helg da de tapte 0-6 borte mot TIL 2020. Hvordan svarer de på det her mot et lag som kjemper i bunnen? Grand Bodø er i fryktelig svak form om dagen og har ikke vunnet i serien siden 30. april. Sist ble det tap i bunnkampen mot Hønefoss på hjemmebane. Så nå trenger de å samle poeng igjen.

  Det samme gjelder Øvrevoll Hosle som har hatt en overraskende svak start på sesongen. De er for alvor med i nedrykksstriden slik det ser ut nå, samtidig som det forventes at laget kommer til å komme seg ut av den til slutt. Kanskje klarer de å sikre en liten luke denne helgen når Hønefoss er motstander? Lagene står nå med like mange poeng (8) før oppgjøret sparkes i gang.

  Slik ser tabellen ut før serierunden:

  TABELL | 1.DIVISJON
  1                    Kolbotn         10  16   24
  2                    Tromsø IL 2020  11  15   23
  3                    AaFK Fortuna    10  12   21
  4                    KIL/Hemne       11  -1   17
  5                    Fyllingsdalen   11  2    15
  6                    Øvrevoll Hosle  11  0    14
  7                    Grand Bodø      11  -9   11
  8                    Grei            11  -13  10
  9                    Hønefoss BK     10  -12  8 
  10                   Klepp           10  -10  5 
  

  Artikkelen Mulighet for revansj etter tap i overtidsdrama sist ble først publisert på Toppserien.

  ]]> https://toppserien.no/nyheter/mulighet-for-revansj-etter-tap-i-overtidsdrama-sist/feed/ 0
  https://toppserien.no/nyheter/pressemelding-samarbeidet-med-freia-er-satt-pa-pause/ https://toppserien.no/nyheter/pressemelding-samarbeidet-med-freia-er-satt-pa-pause/#respond <![CDATA[Toppfotball Kvinner]]> Fri, 09 Jun 2023 11:39:37 +0000 <![CDATA[Nyheter]]> https://toppserien.no/?p=24176 <![CDATA[

  Pressemelding fra Toppfotball kvinner (TFK): I slutten av mai lanserte TFK et nytt samarbeid med Freia. Toppfotball Kvinner har i dag besluttet å sette samarbeidet med Freia Norge på pause. Dette skjer etter at TFK er gjort kjent med at Freias eier, Mondolez, har fabrikker i Russland. – Vi i Toppfotball kvinner, står skulder til skulder... Read More [...]Les mer

  Artikkelen Pressemelding: Samarbeidet med Freia er satt på pause ble først publisert på Toppserien.

  ]]> <![CDATA[

  Pressemelding fra Toppfotball kvinner (TFK):

  I slutten av mai lanserte TFK et nytt samarbeid med Freia. Toppfotball Kvinner har i dag besluttet å sette samarbeidet med Freia Norge på pause. Dette skjer etter at TFK er gjort kjent med at Freias eier, Mondolez, har fabrikker i Russland.

  – Vi i Toppfotball kvinner, står skulder til skulder med Ukraina og våre fotballvenner i sin frihetskamp mot Russland. Derfor har styret i TFK i dag besluttet å pause kampanjen vi har med Freia, inntil videre.

  – Denne beslutningen skyldes at Mondelez International er ført opp på Ukrainas liste over selskaper som fortsetter å ha virksomheter i Russland, sier daglig leder i Toppfotball kvinner, Hege Jørgensen

  – Inntil Mondelez International, har stengt ned sine fabrikker i Russland, så ser ikke vi at vi kan fortsette samarbeidet med Freia. Begge parter forstår at denne situasjonen er veldig vanskelig. Vi har derfor blitt enige om å pause kampanjen, inntil fabrikkene er stengt, uttaler Jørgensen.

  TFK har underrettet Freia om beslutningen og alle kampanjer og all form for profilering innstilles.

  Spørsmål om beslutningen kan rettes til daglig leder i TFK: Hege Jørgensen (988 72 835)

  Artikkelen Pressemelding: Samarbeidet med Freia er satt på pause ble først publisert på Toppserien.

  ]]> https://toppserien.no/nyheter/pressemelding-samarbeidet-med-freia-er-satt-pa-pause/feed/ 0
  https://toppserien.no/nyheter/tittelutfordrerne-fra-forrige-sesong-barker-sammen-nokkelkamp-i-bunnen/ https://toppserien.no/nyheter/tittelutfordrerne-fra-forrige-sesong-barker-sammen-nokkelkamp-i-bunnen/#respond <![CDATA[Alexander Larsen]]> Fri, 09 Jun 2023 11:32:20 +0000 <![CDATA[Nyheter]]> https://toppserien.no/?p=24148 <![CDATA[

  Rollene er snudd. Nå er det Vålerenga som troner øverst og Brann som er på etterskudd. Kan bergenserne likevel yppe seg mot serielederen? [...]Les mer

  Artikkelen Tittelutfordrerne fra forrige sesong barker sammen – nøkkelkamp i bunnen ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 13. serierunde ut:

  RUNDE 13 | TOPPSERIEN
  Arna-Bjørnar           1 - 1  Åsane               
  Avaldsnes Toppfotball  1 - 1  Vålerenga           
  LSK Kvinner            1 - 2  Rosenborg BK Kvinner
  Røa Fotball Elite      1 - 0  Lyn                 
  SK Brann               0 - 0  Stabæk              
  



  Få – om noen – hadde sett for seg at den regjerende seriemesteren skulle være hektet av i gullkampen allerede etter 13 serierunder. Men det er de. Hele 18 poeng skiller lagene før oppgjøret på Intility denne helgen, der det nok er et heltent og revansjesugent Vålerenga-lag som møter opp.

  Grunnen til det er at de skuffet stort i midtuken og bare klarte 1-1 på bortebane mot tabelljumbo Avaldsnes. Serielederen tok ledelsen, men ga den fra seg og kom aldri opp på det nivået vi har vært vant til å se denne sesongen.

  Hjemme på Intility har de foreløpig gjort rent bort og vunnet samtlige kamper, så her skal Brann virkelig få testet seg.

  Heller ikke de hadde all verden å juble for tirsdag kveld.

  Stabæk var motstander på Stemmemyren, men det endte bare med ett poeng og null poeng i solskinnet i Bergen. Stabæk bommet straffe, samtidig som Brann kanskje hadde en feilaktig annullert scoring.

  Stortalenter klare for ny klubb

  Onsdag ble det for øvrig bekreftet at Brann har signert stortalentet Tomine Svendheim fra Arna-Bjørnar. Venstrebacken har signert en avtale frem til sommeren 2026.

  Og nettopp Arna-Bjørnar skal få testet seg skikkelig denne helgen når de møter Rosenborg på bortebane.

  Bergenserne var på vei mot en svært viktig seier mot Åsane tirsdag, men rotet det til på overtid og slapp inn 1-1 over fem minutter på overtid. Dermed er de fortsatt på kvalifiseringsplass for nedrykk.

  Rosenborg derimot har slått tilbake etter 1-3-tapet mot Vålerenga, og har siden den kampen slått både Brann og LSK Kvinner i serien.

  Også de har gjort en solid signering denne uken.

  Onsdag ble det bekreftet at Avaldsnes-juvelen Cille Nilsen er klar for klubben. Midtbanespilleren har signert en treårskontrakt med Rosenborg.

  Cille Nilsen ble denne uken presentert som ny RBK-spiller. Foto: Vegard Grøtt / Bildbyrån

  Status i de andre kampene

  De tre gjenstående kampene denne helgen ser slik ut:

    * Stabæk – Røa
    * Åsane – Lyn
    * Avaldsnes – LSK Kvinner

  Stabæk kan med seier mot Røa hekte seg på litt høyere opp på tabellen, men vil med tap få det litt vanskeligere å ta igjen helgens motstander som er fire poeng foran på tabellen og oppe på 4. plass. Riktignok har Stabæk to kamper mindre spilt.

  For Åsane er det liten tvil om at deres dramatiske utligningsmål mot Arna-Bjørnar kan være gull verdt. Det gjør at de fortsatt er på trygg plass, men bare to poeng skiller ned til nedrykk. Her er det et svært viktig oppgjør, for også Lyn er i samme situasjon og står med elleve poeng. Dette er kampen ingen av lagene virkelig ikke ønsker å tape. Da er man for alvor med i nedrykkskampen.

  Kan Avaldsnes nok en gang ta poeng mot et topplag på hjemmebane? 1-1 mot Vålerenga, 1-1 mot Rosenborg og 0-0 mot Brann så langt denne sesongen er svært imponerende. Så dette blir på ingen måte walkover for LSK Kvinner.

  Slik ser tabellen ut før runden:

  TABELL | TOPPSERIEN
  1                    Vålerenga              15  30   37
  2                    Rosenborg BK Kvinner   14  24   31
  3                    LSK Kvinner            14  9    24
  4                    Røa Fotball Elite      15  3    20
  5                    SK Brann               14  1    19
  6                    Stabæk                 13  -4   16
  7                    Åsane                  14  -8   14
  8                    Avaldsnes Toppfotball  13  -18  12
  9                    Lyn                    14  -15  11
  10                   Arna-Bjørnar           14  -22  9 
  

  Artikkelen Tittelutfordrerne fra forrige sesong barker sammen – nøkkelkamp i bunnen ble først publisert på Toppserien.

  ]]> https://toppserien.no/nyheter/tittelutfordrerne-fra-forrige-sesong-barker-sammen-nokkelkamp-i-bunnen/feed/ 0