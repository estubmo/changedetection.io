  https://toppserien.no/nyheter/avsluttet-varsesongen-med-a-sla-valerenga/ <![CDATA[Admin]]> Sat, 01 Jul 2023 11:01:28 +0000 <![CDATA[Nyheter]]> https://toppserien.no/nyheter/avsluttet-varsesongen-med-a-sla-valerenga/ <![CDATA[

  Det ble en meget deilig seier i LSK-hallen i går mot Vålerenga! De første 45 er relativt jevnspilt, men ingen av lagene skaper noen særlig farligheter. Bortelaget har litt mer ball i starten av kampen, men vi forsvarer oss godt, og har mer eller mindre full kontroll. De siste 15 av omgangen tar vi gradvis... Read More [...]Les mer

  Artikkelen Avsluttet vårsesongen med å slå Vålerenga! ble først publisert på Toppserien.

  ]]> <![CDATA[

    Det ble en meget deilig seier i LSK-hallen i går mot Vålerenga!

    De første 45 er relativt jevnspilt, men ingen av lagene skaper noen særlig farligheter. Bortelaget har litt mer ball i starten av kampen, men vi forsvarer oss godt, og har mer eller mindre full kontroll. De siste 15 av omgangen tar vi gradvis mer og mer over og det skapes flere store muligheter.

    Etter 36 minutter er vi veldig nærme da Signe Holt Andersen finter seg forbi en blåkledd og slår et innlegg som treffer en ledig Mimmi Löfwenius Veum i feltet, men Vålerenga sin målvakt redder.

    Kun tre minutter senere er vi nok en gang nærme når Emilie Woldvik finner Amanda Johnsson Haahr med et innlegg på bakerste. Headingen går rett til side for mål, og vi går med det i garderoben på 0-0.

    I starten av 2. omgang starter vi friskt, og kun tre minutter inn i kampen er vi marginer unna scoring. Katrine Winnem Jørgensen header i tverrliggeren på et hjørnespark. Vi forsetter å dominere Vålerenga i åpningen av omgangen, og kun fem minutter senere snapper Mimmi Löfwenius Veum ballen fra en VIF-midtstopper før hun skyter rett til side for mål fra 14 meter.

    Vi fortsetter å være gode utover i omgangen, og etter 65 spilte minutter spiller Amanda Johnsson Haahr en nydelig ball gjennom til Mimmi Löfwenius Veum som kommer alene med keeper, men bortelagets målvakter henter frem en solid redning.

    Etter 79 minutter skal endelig scoringen komme. Amanda Johnsson Haahr får ballen på sin venstrekant før hun drar seg innover og banker ballen i mål via tverrliggeren fra 25 meter! En perle-scoring sørger for at vi tar ledelsen 1-0!

    Før producer rekker å vise ferdig reprisen på målet til Amanda blir Mimmi Löfwenius Veum spilt gjennom av Oda Johansen. Mimmi løper fra alt og alle, og gjør ingen feil alene med keeper, før hun triller ballen kontrollert i mål. 2-0 er et faktum etter to kjappe scoringer!

    De siste 10 klarer ikke bortelaget å skape noe som helst, og vi vinner fortjent i LSK-hallen! Med tre meget deilige poeng sørger vi for å påføre Vålerenga årets første tap.

    Kampfakta

    LSK Kvinner 2-0 Vålerenga

    79′ Amanda Johnsson Haahr (Målgivende: Mia Authen)

    80′ Mimmi Löfwenius Veum (Målgivende: Oda Johansen)

    Gult kort: 37′ Mimmi Löfwenius Veum

    Lagoppstilling: Cecilie Fiskerstrand, Emilie Woldvik (c) – Camilla Huseby – Mia Authen – Oda Johansen, Emma Stølen Godø – Katrine Winnem Jørgensen – Laura Gashi (68′), Signe Holt Andersen – Mimmi Löfwenius Veum (90+5′) – Amanda Johnsson Haahr (90′)

    Benk: Thiril Erichsen, Tilde Andersson (68′), Marte Hjelmhaug, Madelen Dahlstrøm (90+5′), Rebecka Holum (90′), Maria Furuly, Josefine Løken

  Nå venter en lang sommerpause før vi møter Arna-Bjørnar borte 26. august.

    VI – OSS – SAMMEN

  Artikkelen Avsluttet vårsesongen med å slå Vålerenga! ble først publisert på Toppserien.

  ]]>
  https://toppserien.no/nyheter/forste-runde-i-champions-league-slik-spiller-brann-og-valerenga/ https://toppserien.no/nyheter/forste-runde-i-champions-league-slik-spiller-brann-og-valerenga/#respond <![CDATA[Toppfotball Kvinner]]> Fri, 30 Jun 2023 11:30:50 +0000 <![CDATA[Nyheter]]> https://toppserien.no/?p=24328 <![CDATA[

  I starten av september sparkes Champions League 23/24 i gang. Slik blir første runde for Brann og Vålerenga. Turneringen starter med en miniturnering, der fire og fire lag deles inn i ulike puljer. Der spilles det først semifinaler 6. september, før vinneren av disse kampene møtes i en finale 9. september. Vinneren av denne finalen... Read More [...]Les mer

  Artikkelen Første runde i Champions League – slik spiller Brann og Vålerenga ble først publisert på Toppserien.

  ]]> <![CDATA[

  I starten av september sparkes Champions League 23/24 i gang. Slik blir første runde for Brann og Vålerenga.

  Turneringen starter med en miniturnering, der fire og fire lag deles inn i ulike puljer. Der spilles det først semifinaler 6. september, før vinneren av disse kampene møtes i en finale 9. september. Vinneren av denne finalen går videre til den 2. kvalifiseringsrunden. Lagene som kommer seg gjennom den 2. runden er klare for gruppespill.

  Brann er en del av «Champions Path» som er forbeholdt seriemesterne, mens Vålerenga er en del av trekningen «League Path» som er for lagene på 2. plass.

  Slik spilles kampene for de norske lagene

  Brann er en del av gruppe 5 av Champions Path sammen med RSC Anderlecht, GKS Katowice og FC Lokomotiv Stara Zagora.

  RSC Anderlecht v GKS Katowice

  Brann v FC Lokomotiv Stara Zagora

  Slik spilles alle kampene i «Champions Path».

  Mens Vålerenga spiller i gruppe 4 av League Path sammen med Brøndby IF, Celtic FC og FC Minsk.

  Brøndby IF – Celtic FC

  Vålerenga – FC Minsk

  Slik spilles kampene i «League Path».

  Artikkelen Første runde i Champions League – slik spiller Brann og Vålerenga ble først publisert på Toppserien.

  ]]> https://toppserien.no/nyheter/forste-runde-i-champions-league-slik-spiller-brann-og-valerenga/feed/ 0
  https://toppserien.no/nyheter/toppoppgjor-fredag-kveld-nervedrama-i-bunnen-lordag-ettermiddag/ https://toppserien.no/nyheter/toppoppgjor-fredag-kveld-nervedrama-i-bunnen-lordag-ettermiddag/#respond <![CDATA[Alexander Larsen]]> Fri, 30 Jun 2023 07:27:12 +0000 <![CDATA[Nyheter]]> https://toppserien.no/?p=24316 <![CDATA[

  To lag som misliker hverandre godt møtes til storkamp fredag kveld. [...]Les mer

  Artikkelen Toppoppgjør fredag kveld – nervedrama i bunnen lørdag ettermiddag ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 17. serierunde ut:

  RUNDE 17 | TOPPSERIEN
  LSK Kvinner            2 - 0          Vålerenga            
  Lyn                    1. juli 15:00  Avaldsnes Toppfotball
  Røa Fotball Elite      1. juli 15:00  Rosenborg BK Kvinner 
  Åsane                  1. juli 15:00  Stabæk               
  Arna-Bjørnar           1. juli 16:45  SK Brann             
  



  Denne helgen sparkes runden i gang allerede fredag når LSK Kvinner tar imot serieleder Vålerenga i LSK-hallen til et klassisk «hatoppgjør». Det er nummer tre mot nummer én på tabellen, og elleve poeng skiller lagene før runden, der LSK Kvinner har én kamp mindre spilt.

  Skal det være noe som helst håp for hjemmelaget å melde seg litt på i gullstriden, er dette en kamp som må vinnes.

  Og inn mot denne kampen tar de med seg en god dose selvtillit etter en imponerende 2-0-seier på bortebane mot Brann sist. Verre er det for Vålerenga som avga poeng mot Røa på ny og spilte 2-2. Det betyr at laget bare har vunnet én av sine siste fire kamper i serien.

  Da lagene møttes på Intility tidligere i sesongen, var det imidlertid klasseforskjell på lagene i en kamp Vålerenga vant fullt fortjent 4-1.

  At denne kampen blir langt jevnere, bør det være gode muligheter for.

  Mye på spill

  I andre ende av tabellen skal det også spilles et uhyre viktig oppgjør.

  Avaldsnes spilte en svært viktig kamp sist helg. Der ble det tap mot Arna-Bjørnar, og det betyr at laget fra Karmøy nå er tabelljumbo med 12 poeng etter 15 kamper.

  Derfor blir denne kampen ekstra viktig når Lyn – nummer åtte på tabellen og laget som er på trygg plass – er motstander borte på Grorud.

  To poeng skiller lagene, så det sier seg selv at dette blir et viktig oppgjør for begge lag. Avaldsnes sin stjernespiss Maria Hovmark har trøblet litt den siste tiden med rusk og måtte gå av sist. Blir hun klar til det viktige oppgjøret? Hva med Hanna Dahl som har gjort det samme?

  Sist lagene møttes på Karmøy var det Avaldsnes som vant 2-1, i en kamp der Lyn nok mener de fortjente langt mer enn null poeng. Her har de mulighet til å få sin revansje.

  Mer om runden

  De resterende kampene ser slik ut:

    * Røa – Rosenborg
    * Åsane – Stabæk
    * Arna-Bjørnar – Brann

  Røa har som nevnt mange ganger tidligere imponert stort denne sesongen, og sist tok de poeng mot serielederen. Kan de plage nok et topplag her når Rosenborg kommer på besøk?

  Åsane fikk det tøft mot nettopp Rosenborg i forrige runde og tapte 0-2. Når Stabæk er motstander på hjemmebane, bør det være enda bedre muligheter for å ta tre poeng, Lagene ligger tett på tabellen før kampen.

  I Bergen skal det spilles et nytt oppgjør mellom to lokale lag. Denne gangen er det Arna-Bjørnar som tar imot Brann. Tidligere i sesongen sjokkerte Arna-Bjørnar den regjerende seriemesteren og vant 2-1 på Stemmemyren. Kan de gjøre det på ny?

  Slik ser tabellen ut før runden:

  TABELL | TOPPSERIEN
  1                    Vålerenga              18  31   41
  2                    Rosenborg BK Kvinner   16  24   34
  3                    LSK Kvinner            17  14   33
  4                    SK Brann               16  2    22
  5                    Røa Fotball Elite      17  1    21
  6                    Stabæk                 15  -4   19
  7                    Åsane                  16  -8   17
  8                    Lyn                    16  -14  14
  9                    Arna-Bjørnar           16  -23  12
  10                   Avaldsnes Toppfotball  15  -23  12
  

  Artikkelen Toppoppgjør fredag kveld – nervedrama i bunnen lørdag ettermiddag ble først publisert på Toppserien.

  ]]> https://toppserien.no/nyheter/toppoppgjor-fredag-kveld-nervedrama-i-bunnen-lordag-ettermiddag/feed/ 0
  https://toppserien.no/nyheter/slik-spilles-kvartfinalene-i-nm-2/ https://toppserien.no/nyheter/slik-spilles-kvartfinalene-i-nm-2/#respond <![CDATA[Toppfotball Kvinner]]> Wed, 28 Jun 2023 20:02:25 +0000 <![CDATA[Nyheter]]> https://toppserien.no/?p=24305 <![CDATA[

  Onsdag kveld ble semifinalene i Norgesmesterskapet trukket. Kampene avvikles 30. august. Semifinalene spilles 30. september og finalen spilles 26. november. Slik spilles kampene: Stabæk – Rosenborg Vålerenga – Røa LSK Kvinner – Brann Åsane – Lyn Slik spilles semifinalene: Vålerenga/Røa – Åsane/Lyn Stabæk/Rosenborg – LSK Kvinner/Brann [...]Les mer

  Artikkelen Slik spilles kvartfinalene i NM ble først publisert på Toppserien.

  ]]> <![CDATA[

  Onsdag kveld ble semifinalene i Norgesmesterskapet trukket. Kampene avvikles 30. august.

  Semifinalene spilles 30. september og finalen spilles 26. november.

  Slik spilles kampene:

  Stabæk – Rosenborg

  Vålerenga – Røa

  LSK Kvinner – Brann

  Åsane – Lyn

  Slik spilles semifinalene:

  Vålerenga/Røa – Åsane/Lyn

  Stabæk/Rosenborg – LSK Kvinner/Brann

  Artikkelen Slik spilles kvartfinalene i NM ble først publisert på Toppserien.

  ]]> https://toppserien.no/nyheter/slik-spilles-kvartfinalene-i-nm-2/feed/ 0
  https://toppserien.no/nyheter/signe-holt-andersen-forlenger-kontrakten-det-kjennes-helt-fantastisk/ <![CDATA[Admin]]> Mon, 26 Jun 2023 17:07:58 +0000 <![CDATA[Nyheter]]> https://toppserien.no/nyheter/signe-holt-andersen-forlenger-kontrakten-det-kjennes-helt-fantastisk/ <![CDATA[

  Signe Holt Andersen har skrevet på en kontraktsforlengelse som varer ut 2025. 23-åringen er glad for å forlenge med LSK Kvinner. – Det kjennes helt fantastisk! Jeg trives supergodt i LSK Kvinner og jeg ser frem til to nye år, sier Signe. Den danske angrepsspilleren som kom til LSK Kvinner før forrige sesong er fornøyd... Read More [...]Les mer

  Artikkelen Signe Holt Andersen forlenger kontrakten – Det kjennes helt fantastisk! ble først publisert på Toppserien.

  ]]> <![CDATA[

  Signe Holt Andersen har skrevet på en kontraktsforlengelse som varer ut 2025. 23-åringen er glad for å forlenge med LSK Kvinner.

  – Det kjennes helt fantastisk! Jeg trives supergodt i LSK Kvinner og jeg ser frem til to nye år, sier Signe.

  Den danske angrepsspilleren som kom til LSK Kvinner før forrige sesong er fornøyd med sesongen så langt, og hun har stor tro på tiden fremover.

  – Jeg føler vi er på vei mot noe bra, og vi har spilt en bra sesong så langt. Jeg har troen på at vi kan fortsette den gode steamen etter sommerpausen, sier Signe.

  Før sommerpausen gjenstår det kun én kamp, men det er ikke hvilken som helst kamp. Rival Vålerenga er nemlig siste motstander før ligaen tar pause frem til slutten av august. Signe har troen på en god prestasjon på fredag.

  – Vi har stor tro på at vi kan slå alle lag på en god dag, så det håper vi også at vi kan gjøre mot Vålerenga på fredag. Vi kommer til å gi alt for å ta med oss tre poeng, sier Signe.

  DNB sponser billetten mot Vålerenga på fredag, bli med på derby her!

  Det sportslige apparatet er tydelige på viktigheten av å lande signaturen til Signe i kulturen som er i gang å bygges i LSK Kvinner.

  – Vi er veldig veldig glade for å forlenge kontrakten til Signe med ytterligere to år til. Signe er helprofesjonell, og hun tilbyr alt vi ser etter i en fotballspiller som skal representere LSK Kvinner, både på og utenfor banen. Vi gleder oss til fortsettelsen, sier André Bergdølmo.

  – At Signe signerer er veldig gode nyheter. Signe er en god spiller som kan brukes i flere posisjoner, som er veldig flink med gruppen både på og utenfor banen. Signe passer godt inn i klubbens verdier og strategi, og vi er kjempefornøyde at hun forlenger kontrakten med LSK Kvinner, sier Jan Henrik Øydne.

  Vi ser frem mot to nye år med Signe i klubben!

  VI – OSS – SAMMEN

  Artikkelen Signe Holt Andersen forlenger kontrakten – Det kjennes helt fantastisk! ble først publisert på Toppserien.

  ]]>
  https://toppserien.no/nyheter/kjempeluke-i-toppen-desperat-overlevelseskamp-i-bunnen/ https://toppserien.no/nyheter/kjempeluke-i-toppen-desperat-overlevelseskamp-i-bunnen/#respond <![CDATA[kristianmoe]]> Sun, 25 Jun 2023 17:22:42 +0000 <![CDATA[Nyheter]]> https://toppserien.no/?p=24290 <![CDATA[

  Kolbotn stormer mot spill i Toppserien i 2024 etter å ha påført TIL 2020 sesongens første hjemmetap. I motsatt ende av tabellen er derimot ingenting avgjort, med flere lag som kjemper en desperat kamp for å overleve. [...]Les mer

  Artikkelen Kjempeluke i toppen – desperat overlevelseskamp i bunnen ble først publisert på Toppserien.

  ]]> <![CDATA[

  Runden

  Grei – Hønefoss 3-2

  TIL 2020 – Kolbotn 0-2

  Klepp – Øvrevoll Hosle 0-6

  KIL/Hemne – Grand Bodø 3-0

  AaFK Fortuna – Fyllingsdalen 2-2

  Tok viktig seier

  Grei – Hønefoss 3-2 (2-2)
  Mål: 1-0 Åsne Bredeli selvmål (2), 1-1 Inger Vadder (7), 1-2 Silje Nyhagen (17), 2-2 Julie Kristine Solskjær (29), 3-2 Kristine Gulbrandsen (88)

  I bunnen av tabellen i 1. divisjon utspiller det seg en intens kamp for å unngå nedrykk. På Greibanen denne runden møttes to av lagene som er med i nedrykkskampen til dyst om tre uhyre viktige poeng. En seier til enten Grei eller Hønefoss kunne bli helt avgjørende i dette oppgjøret.

  Og kampen fikk en skikkelig pangstart. Etter bare to minutter gikk Grei opp i føringen takket være et selvmål fra Åsne Bredeli. Gjestene ristet imidlertid av seg kalddusjen raskt og brukte ikke lang tid på å skape balanse i regnskapet.

  Drøye fem minutter etter Greis ledermål, fikk Inger Vadder muligheten og banket kontant inn 1-1-målet. Ti minutter senere var kampen også snudd i favør Hønefoss. Gjestene fikk straffe og kaptein Silje Nyhagen sendte Hønefoss i ledelsen med en iskald straffe.

  Dermed måtte vertene jage scoring, og den kom like før halvtimen var passert. Julie Kristine Solskjær, som litt tidligere hadde brent en stor sjanse, utnyttet en feil i gjestenes forsvar og la ballen høyt over keeper og i mål.

  Lagene var like langt til pause etter en målrik første omgang, men klarte ikke å følge opp målproduksjonen etter hvilen. Hønefoss ble stoppet på strek, mens Grei også hadde sine sjanser.

  Det så ut til å ebbe ut med ett poeng til hvert av lagene, men så, to minutter før full tid, kom vinnermålet. Etter utallige hjørnespark for vertene, lyktes det endelig, og Kristine Gulbrandsen kriget inn 3-2 og tre viktige poeng til Grei.

  Stormer mot opprykk

  TIL 2020 – Kolbotn 0-2 (0-0)
  Mål: 0-1 Marie Preus (80), 0-2 Martine Fenger (85)

  Lenger nord, både på tabellen og geografisk, ble det også spilt et svært viktig oppgjør. På Romsaa Arena møttes to av sesongens store opprykkskandidater, TIL 2020 og Kolbotn, til en kamp som fort kan bli sesongdefinerende.

  Hjemmelaget har fortsatt ikke avgitt poeng på eget kunstgress, og startet toppkampen best. Utover i omgangen tok Kolbotn mer over og fikk en kjempesjanse ved Johanne Fridlund. Men Ingvild Villa fikk et par fingertupper på ballen, før den gikk i tverrliggeren og ut.

  Det meste handlet om Kolbotn i første omgang, selv om det ikke var voldsomt med sjanser. For TIL 2020 var Naina Inauen nærmest like før pause, men Selma Panengstuen slo skuddet til corner.

  Etter en relativt sjansefattig første omgang, ble det heller ikke mange sjanser etter pause. Sandra Simonsen fikk en stor mulighet for hjemmelaget da hun rundet keeper, men innlegget mot Vilde Bratland ble for upresist og angrepet rant ut i sanden.

  Inntil det var spilt 80 minutter skjedde det svært lite, men da ti minutter gjensto, smalt det fra Kolbotn. Et innlegg gikk via at TIL 2020-bein og havnet hos Marie Preus i feltet, som enkelt kunne sende gjestene i føringen.

  Og fem minutter senere vartet Martine Fenger opp med en flott soloprestasjon, som gjorde at hun kom alene med Villa. Stortalentet var sikker og sørget for 2-0 og tre poeng til Kolbotn, som er på god vei til opprykk.

  Bunnlaget fikk grisebank

  Klepp – Øvrevoll Hosle 0-6 (0-2)
  Mål: 0-1 Hanna Rake Ellingsen (11), 0-2 Ellen Halseth (19), 0-3 Joshualyn Reeves (56), 0-4 Joshualyn Reeves (71), 0-5 Abigail Wolf selvmål (73), 0-6 Celine Elisabeth Larsen (90+4)

  For Klepp har 2023-sesongen blitt blytung. Laget fra Jæren har ikke vunnet siden åpningskampen mot Grei og befinner seg godt plantet på jumboplass. Traktortrøyene trengte dermed sårt en seier da Øvrevoll Hosle kom på besøk denne runden.

  Men det var lite som tydet på at Klepp skulle ta seieren denne gangen også. Etter 11 minutter utnyttet Hanna Rake Ellingsen en forsvarsfeil og ga bortelaget ledelsen med en avslutning limt i krysset.

  Det skulle vise seg at krysset skulle få kjørt seg de første 20 minuttene, for bare åtte minutter senere var det Ellen Halseth sin tur å finne veien til vinkelen og det sto 2-0 til Øvrevoll Hosle.

  Klepp løftet seg etter 0-2, men slet med å skape sjanse offensivt. De var det gjestene som sørget for, uten at det ble flere mål før pause.

  Men etter hvilen raknet hjemmelaget fullstendig. Først økte Joshualyn Reeves til 3-0 etter 56 minutter med en kontant bredside, før Reeves igjen fra frempå etter 71 minutter og la på til 4-0.

  Et par minutter senere sto det 5-0 til Øvrevoll Hosle som en følge av at Abigail Wolf satte ballen i eget mål. Da var kampen så definitivt avgjort, og på overtid ble det også 6-0 da Celine Elisabeth Larsen spaserte ballen i nettet etter et lekkert angrep.

  Opp på sluttspillsplass

  KIL/Hemne – Grand Bodø 3-0 (3-0)
  Mål: 1-0 Maren Snekvik (6), 2-0 Sara Hoftun Bjerksæter (34), 3-0 Karoline Hernes (45)

  Det var også viktige poeng på spill i Trøndelag der KIL/Hemne med seier kunne melde seg på i toppen. Grand Bodø på sin side trengte poengene for å ta et steg vekk fra den verste nedrykksstriden.

  Kampen startet best for hjemmelaget, som allerede etter seks minutter tok ledelsen. Karoline Hernes ladet skuddfoten, men ble stoppet av tverrliggeren. På returen var imidlertid Maren Snekvik våken og spaserte inn ledermålet for KIL/Hemne.

  KIL/Hemne vant på hjemmebane igjen og tok steget opp på en sluttspillplass. Foto: Kristian Moe

  Snekvik fikk en sjanse til å doble litt senere, men misbrukte muligheten. Det gjorde ikke Sara Hoftun Bjerksæter etter 34 minutter, som etter to bommer fra Anfal el Yamani, kunne sette inn 2-0.

  Vondt ble til verre for Grand Bodø på overtid av første omgang. Karoline Hernes var frempå med en lang tåspiss og fikk pirket inn 3-0 like før lagene gikk til pause.

  Grand Bodø hadde ikke mye å svare med i andre omgang, og til slutt kunne KIL/Hemne kontrolle inn de tre poengene som sendte dem opp på den viktige 4.-plassen.

  Gikk på overraskende poengtap

  AaFK Fortuna – Fyllingsdalen 2-2 (1-1)
  Mål: 1–0 Nora Harnes Håheim (18), 1–1 Hanna Mehammer (38), 1–2 Rebecca Nordberg (50), 2–2 Nora Harnes Håheim (69)

  Den siste kampen denne runden fant sted på Color Line Stadion, der et opprykksjagende AaFK Fortuna fikk besøk av et Fyllingsdalen-lag som ligger litt i ingenmannsland på tabellen for øyeblikket. Seier var kjempeviktig for hjemmelaget, som trengte tre poeng for å henge med i kampen om direkte opprykk.

  Det var også liten tvil om at AaFK Fortuna var lystne på seier. Tangotrøyene tok fullstendig kommandoen og spilte Fyllingsdalen svært lave. Karna Solskjær fikk kampene første mulighet, men hælflikkforsøket hennes gikk på feil side av stolpen.

  Men da Nora Harnes Håheim ble spilt alene gjennom med Hannah Markussen etter 18 minutter, måtte Fyllingsdalen konstatere at hjemmelaget tok en fortjent ledelse.

  AaFK Fortuna fortsatte å styre begivenhetene på Color Line Stadion, og Harnes Håheim var nære ved å doble ledelsen ikke lenge etter hennes første scoring.

  Litt utover kom Fyllingsdalen mer med i kampen, og fikk uttelling på sin aller første målsjanse etter 38 minutter. Ragnhild Skage slo inn til Hanna Mehammer, som med en kontant volley utlignet for bergenserne.

  Kampbildet fra første omgang fortsatte i starten av den andre, men det var faktisk Fyllingsdalen som skulle gå opp i ledelsen. Gjestene fikk frispark på rundt 30 meter, men det hindret ikke Rebecca Nordberg fra å banke ballen over Benedicte Lund Berge og i mål.

  Like etter var stolpen i veien for Martine Kjølholdt, mens det i andre enden ble scoring etter 69 minutter. Et innlegg fra høyre ble halvveis klarert ut, men ikke lenger enn til Nora Harnes Håheim som banket inn utligningen.

  Dermed var lagene like langt igjen. Resten av kampen hadde begge lag sjansene til å stikke av med tre poeng, men verken Maria Herdel Pedersen eller Martine Kjølholdt unyttet sine muligheter. Til slutt måtte lagene ta til takke med ett poeng hver.

  Artikkelen Kjempeluke i toppen – desperat overlevelseskamp i bunnen ble først publisert på Toppserien.

  ]]> https://toppserien.no/nyheter/kjempeluke-i-toppen-desperat-overlevelseskamp-i-bunnen/feed/ 0
  https://toppserien.no/nyheter/matcher-serielederen-igjen/ <![CDATA[Admin]]> Sun, 25 Jun 2023 05:56:40 +0000 <![CDATA[Nyheter]]> https://toppserien.no/nyheter/matcher-serielederen-igjen/ <![CDATA[

  Tøff kamp og fantastisk innsats Møtt VIF allerede 2. ganger tidligere i år Lørdag 24. juni møtte vi årets soleklare serieleder – Vålerenga i den 16. serierunden. Vålerenga står fremdeles ubeseiret, så spenningen er selvfølgelig stor når de nå igjen kommer på besøk på Røabanen. I år har vi faktisk allerede møtt Vålerenga to ganger;... Read More [...]Les mer

  Artikkelen Matcher serielederen….igjen ble først publisert på Toppserien.

  ]]> <![CDATA[

  Tøff kamp og fantastisk innsats

  Møtt VIF allerede 2. ganger tidligere i år

  Lørdag 24. juni møtte vi årets soleklare serieleder – Vålerenga i den 16. serierunden. Vålerenga står fremdeles ubeseiret, så spenningen er selvfølgelig stor når de nå igjen kommer på besøk på Røabanen. I år har vi faktisk allerede møtt Vålerenga to ganger; 3-3 på Røabanen 1. april og 2-1 til Vålerenga på Intility i en forhåndsspilt runde 19. den 10. mai. Begge kampene var jevnspilte, og vi matchet Vålerenga godt i begge kampene – til tross for bortetapet.

  Det var helt klart at Vålerenga denne gangen viste mer hva de gikk til, og hadde nok en helt annen innstilling til hvor lett det skulle bli å dra hjem en seier på Røabanen denne gangen.

  Første omgang til Vålerenga men mot et sterkt Røa-forsvar

  Kampen starer rolig, men etter 8 minutter blir Tuva spilt igjennom, men det blåses – korrekt – for offside. Minuttet etter har Vålerenga en god sjanse når Sævik vinner ball, vender opp og skyter i stolpen til venstre for søster Hildegunn.

  To minutter senere, har Ragne et forsøk når hun kliner til fra 20 meter, men rett på Guro Pettersen.

  Gjennom resten av første omgang ligger styringen og initiativet stort sett hos Vålerenga. Vi har et sterkt og kompakt forsvar, og bruker kontringsmulighetene.

  Vålerenga i ledelse

  I det 39 spillerminuttet er Vålerenga litt heldig. Sævik skyter fra rundt 20 meter. Ballen går via en av våre forsvarsspillere, og dermed havner ballen hos Rogic – som muligens er i off-side – men hun kan dermed i alle fall sette ballen i mål. Vi kan ikke si at det er ufortjent, bare litt surt at målet i mot kommer litt som en tilfeldighet og hell for ‘Enga.

  Men vi går til pause med 0-1 på Røabanen.

  Sterke prestasjoner når Røa er gode i 2. omgang

  I andre omgang er det vi som overtar presset og får en stoooor mulighet. I det 49. minutt forsøker Julie å spille igjennom Tuva som har åpent mål. Dessverre er pasningen millimetere for lang, så vi lykkes ikke denne gangen med å utlikne.

  Umiddelbart etterpå er det Bjelde hos Vålerenga som har en like stor sjanse når hun klinker til fra 20 meter i tverrleggeren over Hildegunn.

  Vi fortsetter å ha mye av presset, og i det 54. minuttet har Julie en ny mulighet når hun vender opp og fyrer av fra lang avstand – kanskje 35 meter – og ballen stryker såvidt over mål.

  Rett etterpå, en ny mulighet for Røa. Først brenner Tuva til, men ballen går i Vålerenga-blokka, men med retur til Oline. Hun smeller til og ballen går igjen såvidt over ‘Engamålet.

  For en kamp dette nå har blitt. De siste minuttene har fært forrykende og intense.

  Straffe og 1-1….fullt fortjent

  Etter 64 minutter får vi straffe når Tuva blir feldt når hun er alene igjennom. Oline går frem, og Guro Pettersen har blikkontakt og forsøker å lese Oline. Hvor vil hun sette straffen?

  Oline gjør ingen feil. Hun lurer Pettersen, som kaster seg til sin venstre side, mens Oline setter en perfekt straffe ved motsatt stang. Det står 1-1 på Røabanen. Og det er fortjent!

  Nå jevner det seg mer ut, men etter 68 minutter har vi en ny mulighet; Cassandra slår inn fra venstre, og Ragne rager igjen høyest. Headingen går rett utenfor Vålerenga-målet.

  Foto: Erling Løkken

  Vålerenga opp i ny ledelse

  Etter 79 minutter kommer det plutselig et nytt mål til…Vålerenga. Sigurdardottir kliner til fra veldig lang avstand, og ballen ender i mål bak Hildegunn. Det står 1-2 på Røabanen.

  Vi gjør et spillerbytte; Kristin kommer inn for Tuva.

  Julie svarer kontant og sørger for ny utligning

  Oline sender ballen til Julie. Julie skyter fra langt hold og rett på keeper, men Pettersen klarer ikke å holde, og ballen går rett i mål. Det står 2-2, og vi har spilt i 84 minutter. To merkelige scoringer – en for hvert lag – gjør at vi er tilbake «på track».

  Etter 88 minutter kommer Synne inn for Anya.

  Det legges til 5 minutter, og på overtid har Vålerenga en ny mulighet når Bjelde fyrer av i tverrleggeren fra 5 meter. Absolutt en god mulighet.

  Kampen ender 2-2, og vi tar igjen – fullt fortjent – et nytt poeng mot Vålerenga.

  Statistikk: Vålerenga har 5 avslutninger på mål i kampen, vi har 4. Vålerenga har 5 avslutninger utenfor mål. Vi har 6.

  Start11er: Hildegunn, Anya, Mia, Sarah, Martine, Cassandra, Solveig, Ragne, Oline, Julie, Tuva. Innbyttere: Marie, Vårin, Jenny, Kristin, Milla, Siw, Birgitte, Irene

  Dagens målscorere – Oline og Julie
  Foto: Erling Løkken

  Artikkelen Matcher serielederen….igjen ble først publisert på Toppserien.

  ]]>
  https://toppserien.no/nyheter/den-intense-nedrykkskampen-tilspisser-seg/ https://toppserien.no/nyheter/den-intense-nedrykkskampen-tilspisser-seg/#respond <![CDATA[kristianmoe]]> Sat, 24 Jun 2023 16:47:15 +0000 <![CDATA[Nyheter]]> https://toppserien.no/?p=24281 <![CDATA[

  Det ble spilt om viktige poeng i bunn- og medaljekampen denne runden. I bunnen av tabellen kjempes det en intens kamp for å unngå nedrykk, mens LSK Kvinner festet grepet om medaljeplass. I tillegg blir kampen om seriegullet mer og mer interessant. [...]Les mer

  Artikkelen Den intense nedrykkskampen tilspisser seg ble først publisert på Toppserien.

  ]]> <![CDATA[

  Runden

  Avaldsnes – Arna-Bjørnar 2-4

  Brann – LSK Kvinner 0-2

  Rosenborg – Åsane 2-0

  Stabæk – Lyn 2-1

  Røa – Vålerenga 2-2

  Senket av hattrick i bunnkampen

  Avaldsnes – Arna-Bjørnar 2-4 (1-1)
  Mål: 0-1 Sigird Aas (8), 1-1 Kristina Svandal (18), 1-2 Tora Ose (52), 1-3 Sigrid Aas (66), 1-4 Sigrid Aas (80), 2-4 Natalie Velde (90+2)

  Tre uhyre viktige poeng sto på spill på Karmøy da de to bunnlagene Avaldsnes og Arna-Bjørnar møttes til bunnkamp. Dette var kampen ingen av lagene kunne tape.

  Det ble en oppstykket start på oppgjøret, men det skulle ikke ta lang tid før publikum fikk servert et ordentlig kremmerhus av en scoring. Åtte minutter var spilt da gjestenes Sigrid Aas banket til fra 25 meter. Ballen suste i krysset og dermed 1-0 til Arna-Bjørnar.

  Sjokkstarten påvirket ikke hjemmelaget voldsomt, som trykket ordentlig på for en rask utligning. Den fikk de også ti minutter etter det tidlige baklengsmålet. Et flott angrep fra Avaldsnes endte med at Evelyn Badu serverte Kristina Svandal foran mål, som enkelt kunne sette inn utligningen.

  Inn mot pause hadde Evelyn Badu og Sofie Bjørnsen hver sin sjanse til å score for hvert sitt lag, men ingen av avslutningene endte opp i nettet, og lagene var like langt etter de første 45 minuttene.

  De siste 45 minuttene startet på verst tenkelig vis for Avaldsnes, som tidlig ga vekk et straffespark. Tora Ose var sikker fra 11-meteren og ga Arna-Bjørnar ledelsen på ny.

  Resten av kampen ble et show fra Sigrid Aas. Først skled hun inn 3-1 med sin andre scoring for dagen etter 66 minutter, før hun ti minutter før slutt fullførte hattricket sitt med en kontant avslutning.

  På 4-1 var kampen drept og avgjort. At Natalie Velde reduserte på overtid for Avaldsnes hadde ingenting å si for sluttresultatet. Arna-Bjørnar vinner den viktige bunnkampen 4-2, og sender Avaldsnes til bunnen av tabellen.

  Festet grepet om medalje

  Brann – LSK Kvinner 0-2 (0-0)
  Mål: 0-1 Mimmi Löfwenius Veum (61), 0-2 Signe Holt Andersen (73)

  I Bergen ble det også spilt en viktig kamp, men i andre enden av tabellen. Der skulle kampen om tredjeplassen utspilles mellom Brann og LSK Kvinner. Fem poeng skilte lagene i favør gjestene, så her var tre poeng viktige for Brann om det skulle være håp om medalje denne sesongen.

  Den regjerende seriemesteren startet også oppgjøret best, og skapte noen gode målsjanser i løpet av første omgang. Både Cecilie Redisch Kvamme og Larissa Crummer kom til gode skuddmuligheter, men begge avslutningene havnet på feil side av stolpen sett med Brann-øyner.

  Like før pause fyrte Signe Gaupset av et godt skudd, men heller ikke dette forsøket havnet mellom stengene og lagene gikk til pause på stillingen 0-0.

  LSK Kvinner var tamme offensivt før pause, men fikk sin første kvalifiserte sjanse etter 55 minutter ved Mimmi Löfwenius Veum. Skuddet gikk imidlertid rett på Aurora Mikalsen.

  Deretter var det duket for nok en Brann-sjanse, men heller ikke denne fant veien til nettmaskene. Det gjorde derimot Löfwenius Veum etter timen. En svak klarering etter en corner endte i beina på den svenske spissen, som hadde få problemer med å sette inn 1-0 til LSK Kvinner.

  Gjestene fra Romerike viste dødelig effektivitet på Stemmemyren, for etter 73 minutter sto det 0-2. LSK Kvinner utnyttet en forsvarsfeil, som endte med at Signe Holt Andersen kunne doble bortelagets ledelse.

  Brann trykket på for scoring og hadde sjansene til å få med seg poeng. Men dette var dagen der ingenting gikk i mål for bergenserne. Dermed vinner LSK Kvinner 2-0 på Stemmemyren og fester grepet om 3.-plassen.

  Brann gikk på et tap mot LSK Kvinner på hjemmebane, og virker ute av medaljekampen denne sesongen.
  Foto: Marius Simensen / BILDBYRÅN

  Magiske minutter ble avgjørende

  Rosenborg – Åsane 2-0 (2-0)
  Mål: 1-0 Elin Sørum (28) 2-0 Celine Nergård (31)

  Åsane er i god flyt om dagen og står med fire kamper uten tap. Denne runden ventet en tøff oppgave mot et gulljagende Rosenborg på bortebane.

  Bergenserne åpnet ganske bra i Trondheim og var flinke til å bruke ballen i innledningen, dog uten å skape målsjanser.

  Utover i omgangen kom Rosenborg mer i gang og fikk kampens første sjanse etter 25 minutter ved Emilie Nautnes, som ikke klarte å overliste Savanna Duffy.

  Det gjorde imidlertid Elin Sørum noen minutter senere. Midtbanespilleren brystet ned en klarering til seg selv og smalt ballen elegant ned i hjørnet bak Duffy.

  Og bare tre minutter senere doblet Celine Nergård ledelsen ved å bredside et innlegg i mål.

  Med en 2-0-ledelse til Rosenborg til pause, måtte Åsane fremover og jakte scoringer. Men det ble ikke skapt all verdens fra gjestene på Koteng Arena.

  Det var hjemmelaget som sto for målsjansene, og Rosenborg kunne og strengt tatt burde satt flere baller i nettet. Verken Mathilde Rogde, Emilie Nautnes, Emilie Lein eller Anna Jøsendal klarte å omsette sine muligheter til mål, men på tross av de brente sjansene etter pause, vinner Rosenborg 2-0 over Åsane.

  Med begge bein i nedrykksstriden

  Stabæk – Lyn 2-1 (1-0)
  Mål: 1-0 Iris Omarsdottir (9), 2-0 Zara Jönsson (69), 2-1 Kamilla Melgård (90+1)

  At Lyn skulle slå Rosenborg sist runde var det få som hadde trodd, men med Anna Aahjem på topp er det meste mulig. Denne runden var det Stabæk som skulle få teste seg mot den målfarlige spissen og resten av Lyn-laget.

  Hjemme på Nadderud var det Stabæk som tok initiativet fra start, noe som ble belønnet med en tidlig scoring. Etter ni minutter ble en corner stusset videre av Melissa Bjånesøy. Lyn maktet ikke å klarere og ballen havnet hos Iris Omarsdottir som fikk satt foten til. Sandra Rød Ask så ut til å redde, men keeperen fomlet ballen over streken og Stabæk gikk opp i ledelsen.

  Vertene opprettholdt initiativet etter scoringen, men etter hvert tok Lyn ordentlig over. Gjestene skapte også flere store sjanser, og burde scoret både ved Anna Aahjem og Jenny Røsholm Olsen. Men Toppseriens toppscorer hadde ikke stilt inn siktet, mens Røsholm Olsen ble stoppet av tverrliggeren.

  Tross alle de store sjansene til Lyn, var det Stabæk som gikk til pause med ledelse.

  Røsholm Olsen fikk en ny sjanse like etter pause, men ble hindret av en god redning fra Sunniva Skoglund.

  Deretter jevnet kampen seg mer ut, før Stabæk utnyttet en svak keeperinvolvering etter 69 minutter. Sandra Rød Ask glapp et frispark fra Justine Kielland i beina til Zara Jönsson, som kunne sette inn 2-0 fra kloss hold.

  Lyn jaktet naturligvis en rask redusering og burde skapt spenning i oppgjøret da Anna Aahjem fikk sjansen fra et par meter, men toppscoreren headingen fra toppscoreren gikk utenfor mål.

  På overtid fikk Lyn en redusering ved Kamilla Melgård, som sørget for noen svært spennende sluttminutter, men det holdt ikke for laget fra Kringsjå som taper 1-2 og er for fullt innblandet i nedrykksstriden.

  Anna Aahjem og Lyn hadde sjansene mot Stabæk, men slet med å sette ballen i mål. Dermed endte det med 1-2-tap på Nadderud, og Lyn har havnet midt i nedrykksstriden. Foto: Marius Simensen / BILDBYRÅN

  Poengtap for serielederen

  Røa – Vålerenga 2-2 (0-1)
  Mål: 0-1 Felicia Rogic (40), 1-1 Oline Fuglem (65), 1-2 Ingibjörg Sigurdadottir (79), 2-2 Julie Hoff Klæboe (84)

  Runden ble avsluttet på Røabanen da sesongens store overraskelse Røa tok imot serieleder Vålerenga til en interessant duell.

  Oppgjøret startet relativt rolig, men etter ni minutter holdt det på å smelle fra Karina Sævik. Vålerenga-spissen fyrte av mot mål, men ballen smalt i stolpen og ut.

  Serielederen hadde et klart initiativ i kampen, selv om den til tider bølget litt frem og tilbake. De helt store sjansene uteble fra begge lag, men fem minutter før pause tok Vålerenga plutselig ledelsen.

  Et skudd fra Karina Sævik gikk via et Røa-bein og havnet hos Felicia Rogic, som kontant satte inn 1-0.

  En tung scoring å få imot like før pause for Røa, som frem til da hadde forsvart seg meget godt.

  Vertene holdt også på å få en marerittstart på andre omgang, men skuddet fra Thea Bjelde smalt i tverrliggeren istedenfor i nettmaskene.

  Deretter begynte Røa å kjøre Vålerenga litt, og etter 64 minutter fikk hjemmelaget straffe. Den ble sikkert ekspedert i nettet av Oline Fuglem og lagene var like langt igjen.

  Etter utligningen fulgte en rolig periode med svært få målsjanser, før Ingibjörg Sigurdadottir ut av intet ga Vålerenga ledelsen på nytt med et skudd fra langt hold etter 79 minutter.

  Da så det ut til at Vålerenga skulle ta med seg alle poengene, men Røa hadde kjempet hardt gjennom hele kampen og nektet å gi seg. Fem minutter etter 2-1-målet til Vålerenga, svarte vertene ved Julie Hoff Klæboe. Røa-spissen fyrte av fra distanse, men rett på Guro Pettersen. Sisteskansen fumlet derimot ballen i mål og utligningen var et faktum.

  Helt på tampen burde Vålerenga og Thea Bjelde avgjort kampen i sin favør, da midtbanespilleren fikk en gigantisk sjanse etter et innlegg. Fra fem meter skulle Bjelde banke inn seiersmålet, men smalt ballen i tverrliggeren.

  Det ble kampens siste sjanse, og oppgjøret mellom Røa og Vålerenga ender 2-2.

  Artikkelen Den intense nedrykkskampen tilspisser seg ble først publisert på Toppserien.

  ]]> https://toppserien.no/nyheter/den-intense-nedrykkskampen-tilspisser-seg/feed/ 0
  https://toppserien.no/nyheter/bunnoppgjor-mot-arna-bjornar/ https://toppserien.no/nyheter/bunnoppgjor-mot-arna-bjornar/#respond <![CDATA[Admin]]> Fri, 23 Jun 2023 19:56:26 +0000 <![CDATA[Nyheter]]> https://toppserien.no/nyheter/bunnoppgjor-mot-arna-bjornar/ <![CDATA[

  Onsdag gjennomførte vi en heller skuffende forestilling i cup oppgjøret mot Åsane. Lørdag kommer et annet Bergens lag på besøk, og det må en helt annen innsats til om vi skal unngå at Arna Bjørnar passerer oss på tabellen. Dette er helt klart det vi kaller en seks poengs kamp som ingen av lagene har... Read More [...]Les mer

  Artikkelen Bunnoppgjør mot Arna Bjørnar ble først publisert på Toppserien.

  ]]> <![CDATA[

  Onsdag gjennomførte vi en heller skuffende forestilling i cup oppgjøret mot Åsane. Lørdag kommer et annet Bergens lag på besøk, og det må en helt annen innsats til om vi skal unngå at Arna Bjørnar passerer oss på tabellen. Dette er helt klart det vi kaller en seks poengs kamp som ingen av lagene har lyst å tape. Med tap er gjestene forbi oss, med seier har vi seks poengs forsprang.

  Lagene møttes for snart to måneder siden på Arna, den gang vant vi 3-2, men siden har laget fra bydelen Arna i Bergen fremstått med en langt bedre kvalitet. Men første i syvende serieomgang kom de første poengene. Og de kunne ikke kommet på et bedre tidspunkt, borte mot Brann og seier 2-1. Siden har det blitt seier mot Stabæk og poengdeling mot Lyn, Røa og Åsane. Mye av årsaken til Arna Bjørnars poeng fangst er spissen Miljan Ivanovic fra Serbia. Hun står bokført med seks mål for bunnlaget hittil, en sterk prestasjon.

  Kun en uavgjort på 22 kamper

  Arna Bjørnar har vært motstander i alle år vi har spilt i Toppserien. 22 kamper er spilt mellom lagene, vi står med 13 seire mot gjestenes 8. En kamp er endt uavgjort, det var i 2017 da lagene spilte 2-2 på denne bane. Så spørs det hvilket lag som står igjen på gresset med tre poeng i morgen? Eller om det skal bli en sjelden uavgjort kamp. En ting er sikkert, begge lag bør ha tre poeng, blir det oss får vi seks poengs forsprang i bunnstriden på de røde og svarte fra Arna.

  Utfordringen til vårt lag er angreps spillet. Kun ti scoringer så langt i Toppserien, på 14 kamper, og seks mindre enn bunnlaget Arna Bjørnar. Maria Hovmark har scoret halvparten av våre mål, men lørdag satser vi på at flere melder seg på scoringslisten. Så langt har «kun» Hanna Dahl (3),Ida Natvik(1) og Evelyn Badu (1) kommet på scoringslisten.

  Endringer i troppen og skader

  Kelsey Daugherty er reist hjem

  Som de fleste har fått med seg har vikar keeper Kelsey Daugherty reist hjem, det samme har Maya Ladhani gjort. Siri Ervik er nå skadefri, og vår første keeper, og Kelsey ønsker å spille for en klubb hvor hun er førstevalg. Maya Ladhani har ikke fått det helt til i Avaldsnes, og ønsket å bli fristilt for å finne seg ny klubb. Et ønsket vi har etterkommet slik at Maya kan få utvikle seg videre. Vi retter en stor takk til begge to for deres innsats i Avaldsnes.

  Når det gjelder skadesituasjonen er Hanna Dahl fortsatt ute, og ikke aktuell for kampen mot Arna Bjørnar med mindre medisinsk apparat klarer å trylle de siste dagene. Cille Nilsen, Trine Øritzland og Maria Hovmark stod også over cup kampen mot Åsane. Disse trente forsiktig fredag, og vi satser på at de løper ut på Avaldsnes gresset lørdag. Emma Endresen er ikke aktuell, det samme gjelder reserve keeper Frida Aursland og Libe Haftorsen Brakstad. De to sist nevnte reise til Ålesund lørdag for å spille for U laget mot Herd i 2. divisjon søndag.

  Artikkelen Bunnoppgjør mot Arna Bjørnar ble først publisert på Toppserien.

  ]]> https://toppserien.no/nyheter/bunnoppgjor-mot-arna-bjornar/feed/ 0
  https://toppserien.no/nyheter/siste-bortetur-for-sommeren/ https://toppserien.no/nyheter/siste-bortetur-for-sommeren/#respond <![CDATA[Admin]]> Fri, 23 Jun 2023 17:31:28 +0000 <![CDATA[Nyheter]]> https://toppserien.no/nyheter/siste-bortetur-for-sommeren/ <![CDATA[

  Lørdag møter vi Stabæk i nest siste kamp før sommerferie og VM-pause. Kampen går på Nadderud og vi håper så mange som mulig blir med oss ut til Bekkestua. Forrige møte endte med 2-0-tap på Grorud, etter to mål av deres toppscorer, Melissa Bjånesøy. Den gang nådde vi aldri vårt toppnivå og Stabæk vant fortjent.... Read More [...]Les mer

  Artikkelen Siste bortetur før sommeren ble først publisert på Toppserien.

  ]]> <![CDATA[

  Lørdag møter vi Stabæk i nest siste kamp før sommerferie og VM-pause. Kampen går på Nadderud og vi håper så mange som mulig blir med oss ut til Bekkestua.
  Forrige møte endte med 2-0-tap på Grorud, etter to mål av deres toppscorer, Melissa Bjånesøy. Den gang nådde vi aldri vårt toppnivå og Stabæk vant fortjent. De siste årene har disse kampene blitt intense og spennende med mye følelser i spill. Det betyr litt for begge lagene å vinne disse kampene og det gjør fotballkamper ekstra gøy.

  Stabæk
  Vertene har i likhet med oss fått en litt tøffere start på året enn fjorårets sesong. I fjor kjempet lagene om 4. plassen som ga plass i toppsluttspillet, den tok Stabæk så vidt, men til gjengjeld fikk de et svært tungt sluttspill uten noen poeng. I år er sluttspillet borte og alle poeng betyr mer. Før helgens batalje står Stabæk med 16 poeng, to mer enn oss, men også med en kamp mindre spilt.

  På de siste fem kampene i Toppserien har de mørkeblå fem poeng av 15 mulige. Forrige helg ble de straffet hardt av tidligere Lyn-spiller Mimmi Löfwenius Veum, som ble matchvinner rett før slutt borte mot LSK Kvinner. Men i 3-2 seieren scoret også nevnte Bjånesøy to mål, og hun blir viktig å passe opp for lørdag. Spissen mangler kun seks mål fra å nå 100 scoringer i Toppserien.

  Lørdag blir det gjensyn med Emilie Bølviken, Mathea Berg-Solemdal, Maren Thoresen, Selma Pettersen og Andrea Anderdal, som alle har spilt i Lyn-drakt i løpet av deres karriere.

  Billetter til kampen kjøpes her

  Lyn
  Etter fire målløse kamper i Toppserien, så løsnet det endelig mot Rosenborg forrige helg. Ketchupeffekten kom virkelig i onsdagens cupkamp mot ØHIL, da kampen endte med tennissifre, 6-4, «hjemme» på Grorud. Seieren mot Rosenborg ga en ekstra boost inn i denne uken og en allerede god moral ble enda bedre. Vi vinner og taper som et samlet lag og er klare for ny utfordring på lørdag.

  Mens Stabæk har Bjånesøy, er vi veldig glade for å ha Anna Nerland Aahjem. Med sine 11 mål er hun ligaens toppscorer og har nå 29 mål på 76 kamper i Lyn-drakten. Med sine to scoringer sist har hun allerede passert fjorårets antall mål. Men det er ikke bare Aahjem Stabæk bør se opp for. I midtuken kom både Miriam Vilnes Mjåseth og Jenny Røsholm Olsen på scoringslisten, og spesielt sistnevnte har hatt en god formstige den siste tiden. Var scoringen mot ØHIL det som skulle til for at det løsner for angriperen med flere u-landskamper?

  Også lengre bak i banen er det flere matchvinnere. Sandra Rød Ask i Lyn-målet hadde en meget god kamp mot Rosenborg sist, og Josefine Birkelund på vingbacken har virkelig funnet godformen. Hvordan Oddbjørn Sindland og hans trenerteam velger å starte mot Stabæk får vi vite i morgen, men det er et heltent Lyn-lag som ønsker å slå naboene fra Bærum og fortsette å bygge på prestasjonene fra forrige helg.

  Hvordan følge kampen
  Kampen går til normal tid på lørdag, klokken 15.00 på Nadderud. Vi håper du tar turen og støtter oss fra tribuneplass, det gir ekstra energi i varmen. Lyn-supportere benytter felt 201 på hovedtribunen. Billetter kjøpes her. Billetter koster 100 kroner for voksne, mens det er gratis inngang for alle under 16 år. Bli med på bortekamp!

  For de som ikke er i Oslo-området lørdag, så vises kampen direkte på TV2 Play fra 14.55.

  Stabæk – Lyn, lørdag 15.00, Nadderud.

  Artikkelen Siste bortetur før sommeren ble først publisert på Toppserien.

  ]]> https://toppserien.no/nyheter/siste-bortetur-for-sommeren/feed/ 0