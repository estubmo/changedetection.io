  https://toppserien.no/nyheter/taper-med-ett-bittert-mal/ <![CDATA[Admin]]> Mon, 22 May 2023 13:41:32 +0000 <![CDATA[Nyheter]]> https://toppserien.no/nyheter/taper-med-ett-bittert-mal/ <![CDATA[

  LSK slår oss på vår hjemmebane Første omgang De første 45 minuttene er relativt jevnspilt selv om vi har mest ball og god kontroll er det ingen av lagene som viser seg frem. Omgangens eneste reelle mulighet er LSKs heading over mål rett før pause. Andre omgang I andreomgang er det LSK som er best... Read More [...]Les mer

  Artikkelen Taper med ett bittert mål ble først publisert på Toppserien.

  ]]> <![CDATA[

  LSK slår oss på vår hjemmebane

  Første omgang

  De første 45 minuttene er relativt jevnspilt selv om vi har mest ball og god kontroll er det ingen av lagene som viser seg frem. Omgangens eneste reelle mulighet er LSKs heading over mål rett før pause.

  Andre omgang

  I andreomgang er det LSK som er best på banen. De får til noen gode angrep, og vi er alt for svake kollektivt selv om vi forsvarer oss godt.

  Etter 77 minutters spill slår Oda Johansen en litt «slapp» pasning inn i feltet, men – av en eller annen grunn – triller ballen uhindret og nok svært overraskende i mål.

  Mot slutten av kampen får vi endel cornere, men vi lykkes ikke med å sette en utligning denne gangen.

  Vi må innrømme at denne gangen vinner nok LSK litt fortjent på Røabanen.

  Vi kommer sterkt tilbake!

  Vi skal komme sterkere tilbake; først borte mot Brann den 27. mai, deretter vil vi se alle Røasupportere på Røabanen når vi tar imot Arna-Bjørnar den 3. juni kl 13:45!

  Vår Start-11’er: Marie, Anya, Martine, Sarah, Mia, Solveig, Oline, Kristin, Ragne, Tuva, Julie. Innbyttere : Vårin, Synne, Jenny, Rakel, Milla, Cassandra, Ida og Birgitte.

  Bytter: Ut Kristin, Inn Cassandra (84 min), Ut Martine, Inn Synne (84 min), Ut Tuva, Inn Birgitte (87 min)

  Neste hjemmekamp er mot Arna-Bjørnar lørdag 3. juni kl 13:45. Billetter finner du HER

  Foto: Erling Løkken

  Artikkelen Taper med ett bittert mål ble først publisert på Toppserien.

  ]]>
  https://toppserien.no/nyheter/luke-i-toppen-og-endring-i-bunn/ https://toppserien.no/nyheter/luke-i-toppen-og-endring-i-bunn/#respond <![CDATA[kristianmoe]]> Sun, 21 May 2023 18:53:01 +0000 <![CDATA[Nyheter]]> https://toppserien.no/?p=23893 <![CDATA[

  Det ble skikkelig dramatisk på overtid i kampene der topplagene var involvert. TIL 2020 skaffet seg en luke ned til konkurrentene etter å ha snudd til seier på overtid, mens Kolbotn unngikk tap takket være en overtidsscoring. I bunnen av tabellen tok Hønefoss en viktig seier i bunnkampen og tok steget vekk fra sisteplassen. [...]Les mer

  Artikkelen Luke i toppen og endring i bunn ble først publisert på Toppserien.

  ]]> <![CDATA[

  Runden

  KIL/Hemne – Øvrevoll Hosle 1-0

  Grand Bodø – Grei 2-3

  Kolbotn – Fyllingsdalen 1-1

  TIL 2020 – AaFK Fortuna 2-1

  Klepp – Hønefoss 1-2

  Hang seg på i kampen om topp fire

  KIL/Hemne – Øvrevoll Hosle 1-0 (1-0)
  Mål: 1-0 Karoline Hernes (42)

  Etter en tung start på sesongen fikk KIL/Hemne en kjempeopptur sist serierunde da de slo AaFK Fortuna 2-0. Denne runden ventet en ny hjemmekamp mot nok et godt lag, Øvrevoll Hosle. Men gjestene har heller ikke hatt en kjempestart på sesongen, og lå à poeng med vertene før kampstart.

  Lagene med lik poengsum åpent kampen ganske jevnt, men utover i omgangen var det gjestene som tok mer og mer over, og fikk notert seg for flere store sjanser i sjansestatistikken. Scoring ble det derimot ikke, takket være flere strålende redninger fra Ingvild Bergan Grøtting i hjemmelagets mål.

  Der Øvrevoll Hosle ikke utnyttet sine sjanser, tok KIL/Hemne vare på sin ene før pause. 42 minutter var spilt da Sara Hoftun Bjerksæter leverte et vakkert forarbeid på venstresiden før hun slo inn foran mål. Der kom Karoline Hernes i full fart og klinket inn 1-0 bak en sjanseløs Una Langkås.

  I andre omgang jevnet kampen seg mer ut. Øvrevoll Hosle jaktet naturligvis en utligning, men KIL/Hemne sto ganske kontrollert imot. De helt store sjansene uteble for bortelaget, og det var vertene som var nærmest nettkjenning etter hvilen.

  Det ble derimot ikke flere scoringer på Hemne Sparebank Arena, og KIL/Hemne tar sin andre strake seier uten å slippe inn mål.

  Enorm snuoperasjon

  Grand Bodø – Grei 2-3 (2-0)
  Mål: 1-0 Cecilie Falch (18), 2-0 Marthe Hansen (32), 2-1 Julie Kristine Solskjær (59), 2-2 Kamilla Nygård (72), 2-3 Hedda Hansen (73)

  I Bodø fikk Grand Bodø besøk av nyopprykkede Grei. Begge lag befant seg rundt midt på tabellen før runden, med Grand Bodø på sju poeng og Grei på fem poeng.

  Åpningen i Nordlandshallen var sjansefattig, men det var Grei som virket farligst og hadde noen tilløp til sjanser. Men etter 18 minutter var det vertene som gikk opp i føringen ved Cecilie Falch.

  Hjemmelaget fortsatte å være farlige etter scoringen, men både Amalie Kragset og stolpen hindret Anna Johansen i å doble ledelsen. 2-0 skulle derimot komme like etter halvtimen var passert. Marthe Hansen banket til fra distanse og ballen sang i nettet borte ved høyre stolpe.

  Før pause kunne det stått både 3-0 og 2-1, men Julie Kristine Solskjær fikk sin scoring annullert for offside, mens Gerd Johansen brant en kjempesjanse.

  Etter hvilen skulle derimot Solskjær få målet sitt. Celina Smith og Solskjær kom to mot en mot Cecilie Falch. Smith slapp ballen perfekt til Solskjær som sikkert plasserte inn reduseringen.

  Reduseringen ga Grei blod på tann, og etter 72 minutter var utligningen et faktum. Etter litt flipperspill inne i hjemmelagets 16-meter, havnet ballen hos Kamilla Nygård som kunne ekspedere inn 2-2. Og tro det eller ei, så var kampen snudd på hodet minuttet etterpå da Hedda Hansen banket inn 3-2 til Grei fra distanse.

  I løpet av det siste kvarteret hadde begge lag sine sjanser, men ingen av dem ble omsatt til scoring. Grei tar dermed tre meget sterke poeng etter en utrolig snuoperasjon i andre omgang.

  Grei vartet opp med en utrolig snuoperasjon og vant til slutt 3-2 over Grand Bodø.
  Foto: Marius Simensen / BILDBYRÅN

  Berget av overtidsscoring

  Kolbotn – Fyllingsdalen 1-1 (0-0)
  Mål: 0-1 Julie Rasmussen (54), 1-1 Susanne Haaland (90+4)

  På Østre Greverud var det duket for et høyinteressant oppgjør mellom to av lagene som befinner seg blant de fire øverste lagene på tabellen, opprykkskandidat Kolbotn og nykommer Fyllingsdalen. Gjestene fra Bergen har imponert stort etter opprykket og har skapt trøbbel for de fleste lagene i divisjonen. Spørsmålet var om de også kunne gjøre livet surt for et opprykksjagende Kolbotn på bortebane.

  Fyllingsdalen begynte hvert fall kampen med å teste Selma Panengstuen i Kolbotn-buret. Synne Kjølholdt prøvde seg fra 20 meter, men U23-landslagskeeperen fikk slått skuddet til corner.

  I motsatt ende fikk tverrliggeren kjørt seg et par ganger etter hjørnespark. Gjestenes keeper Hannah Markussen måtte også i aksjon for å hindre scoring, men utenom dette skjedde det ikke altfor mye de første 45 minuttene.

  Det skjedde heller ikke veldig mye etter pause, men det kom likevel scoringer. Etter 54 minutter fikk Julie Rasmussen en enkel jobb med å gi Fyllingsdalen ledelsen da et innlegg gikk gjennom hele feltet til der Rasmussen befant seg.

  Det så ut til å bli kampens eneste scoring, men på overtid av overtiden sørget Kolbotn-kaptein Susanne Haaland for poengdeling ved å stange inn 1-1 fra kort hold.

  Vanvittig overtidsdrama

  TIL 2020 – AaFK Fortuna 2-1 (0-1)
  Mål: 0-1 Karna Solskjær (11), 1-1 Sandra Simonsen (90+3), 2-1 Selma Pettersen (90+5)

  I Nordens Paris var det klart for toppkamp da TIL 2020 tok imot AaFK Fortuna. Begge lag jakter opprykk, der TIL 2020 leder an på toppen av tabellen. Fire poeng bak på 3.-plass følger AaFK Fortuna, som gikk på en smell mot KIL/Hemne sist. For sunnmøringene var det derfor svært viktig å unngå tap og havne sju poeng bak direkte opprykksplass.

  Tangotrøyene gikk også rett i strupen på hjemmelaget og presset TIL 2020 til å gjøre feil. Det resulterte i et par store sjanser i åpningsminuttene, den største da Guro Hammer Røn kom alene gjennom. Hun spilte på tvers mot Maria Herdel Pedersen, som kom litt for skrått på mål og fikk ikke avsluttet.

  Men etter 11 minutter fikk gjestene betalt, og atter en gang kom det som en følge av et vellykket høyt press. Hjemmelaget prøvde å spille seg ut, men rotet det til i eget felt. Ballen havnet hos Karna Solskjær som takket og bukket og satte inn 1-0 til AaFK Fortuna.

  Litt senere hadde Mali Trøan ballen i nettet, men spissen ble avvinket for offside. Utover dette var det noen halvsjanser begge veier, men ikke noe som kan karakteriseres som store målsjanser. Dermed gikk lagene til pause på stillingen 1-0 til AaFK Fortuna.

  Etter pause jaktet TIL 2020 scoring, men hjemmelaget slet med å skape det helt store mot et defensivt kompakt bortelag. Det så lenge ut til å bli tre poeng til AaFK Fortuna og sesongens første tap for TIL 2020, men på overtid snudde det fullstendig.

  Først utlignet Sandra Simonsen tre minutter på overtid, før Selma Pettersen sørget for 2-1-seier til serielederen minuttet senere.

  Viktig seier i bunnkampen

  Klepp – Hønefoss 1-2 (0-1)
  Mål: 0-1 Inger Vadder (11), 0-2 Synne Hamborg (59), 1-2 Olivia Nguyen (79)

  I motsatt ende av tabellen ble det utspilt en kamp av virkelig stor betydning da Klepp tok imot Hønefoss til et oppgjør mellom de to nederste lagene på tabellen. Klepp vant i serieåpningen, men har verken vunnet eller scoret mål siden, mens Hønefoss fortsatt ikke har vunnet en kamp denne sesongen.

  Med alt på spill var det kanskje ikke rart at åpningen var tett og jevn uten store sjanser. Det tok derimot ikke lang tid før skuldrene til Hønefoss-spillerne ble lavere. Etter 11 minutter prikket Inger Vadder sin egen retur i mål og dermed sto det 1-0 til bortelaget.

  Hønefoss tok over kampen etter ledermålet og var det beste laget. Silje Nyhagen fikk en gyllen mulighet til å doble ledelsen, men ble stoppet av Maria Sandvik.

  Utover i omgangen kom Klepp mer med og fikk en kjempesjanse til å utligne like før pause, men skuddet ble mesterlig blokkert av Oda Lillegård.

  Andre omgang startet med at begge lag kom alene med keeper, men avslutningene ble reddet. Like før timen var spilt klarte derimot ikke Maria Sandvik å stoppe langskuddet til Synne Hamborg og Hønefoss gikk opp til 2-0.

  Dermed så det svært tungt ut for et Klepp-lag som knapt kjenner følelsen av å score mål, men håpet om poeng ble tent for traktortrøyene da Olivia Nguyen reduserte med sin første scoring i Klepp-drakten drøye ti minutter før slutt.

  I sluttminuttene presset hjemmelaget på for utligning og hadde en ordentlig cornerbonanza på overtid. Dessverre for Klepp klarte de ikke å presse frem sjansen de trengte, og taper den viktige bunnkampen mot Hønefoss, som med seier passerer Klepp på tabellen og tar steget vekk fra sisteplassen.

  Artikkelen Luke i toppen og endring i bunn ble først publisert på Toppserien.

  ]]> https://toppserien.no/nyheter/luke-i-toppen-og-endring-i-bunn/feed/ 0
  https://toppserien.no/nyheter/spenning-i-topp-og-bunn-kampene-ingen-vil-tape/ https://toppserien.no/nyheter/spenning-i-topp-og-bunn-kampene-ingen-vil-tape/#respond <![CDATA[Alexander Larsen]]> Sat, 20 May 2023 11:52:04 +0000 <![CDATA[Nyheter]]> https://toppserien.no/?p=23873 <![CDATA[

  Nok en gang står det mye på spill når den syvende serierunden sparkes i gang. [...]Les mer

  Artikkelen Spenning i topp og bunn – kampene ingen vil tape ble først publisert på Toppserien.

  ]]> <![CDATA[

  Slik ser 7. serierunde ut i 1. divisjon:

  Kil/Hemne – Øvrevoll Hosle 13.00

  Grand Bodø – Grei 14.00

  Kolbotn – Fyllingsdalen 14.00

  TIL 2020 – AaFK Fortuna 14.00

  Klepp – Hønefoss 17.00

  PS: Alle kamper denne runden spilles søndag.

  Skjebnekamper

  Både i topp og bunn skal det spilles to uhyre viktige kamper denne runden. 14.00 tar serieleder TIL 2020 imot AaFK Fortuna på 3. plass. Fire poeng skiller lagene, og med en ny hjemmeseier her, kan det bli svært vanskelig for bortelaget å ta igjen nordlendingene.

  I bunnen spilles et minst like viktig oppgjør når Klepp møter tabelljumbo Hønefoss på hjemmebane. 9. mot 10. plass – og det skiller bare to poeng mellom lagene før runden. Dette er en kamp man virkelig ikke vil tape.

  Tilbake til toppkampen.

  TIL 2020 var av flere spådd å kjempe helt i toppen i årets sesong, og det har de så definitivt bevist hvorfor hittil.

  Fem seire og én uavgjort lukter det svidd av, spesielt når uavgjortkampen var på bortebane mot serietoer Kolbotn. Hjemme har laget fra Nordens Paris gjort rent bord og vunnet alt.

  Det er med andre ord en stor oppgave gjestene står overfor.

  Og etter tapet borte mot Kil/Hemne i forrige runde, bør de helst ikke tape denne også. Da blir det trolig andreplassen laget må satse på å kapre.

  Øvrevoll Hosle fikk det tøft da de tapte 0-2 hjemme mot TIL 2020 i forrige runde. Foto: Marius Simensen / Bildbyrån

  Nervedrama i vente?

  På Jæren kan fort nervene spille inn, for det er som nevnt ingen tvil om at kampen har svært stor betydning. Mens Klepp står med fem kamper på rad uten seier – og scoring, har Hønefoss ennå til gode å vinne en kamp i årets sesong.

  Lukter det derfor uavgjort her, eller klarer ett av lagene å vippe kampen i sin favør?

  De tre siste kampene denne runden, er Grand Bodø – Grei, Kolbotn – Fyllingsdalen og Kil/Hemne – Øvrevoll Hosle. I sistnevnte er det to lag med sju poeng som møtes, hvor det handler om å spise seg litt nærmere de over på tabellen.

  Sju poeng har også Grand Bodø før deres hjemmekamp, der Grei er to poeng bak.

  I den siste kampen hvor Kolbotn møter Fyllingsdalen, kan det bli spennende å se om bergenserne nok en gang kan overraske positivt. Etter opprykket fra 2. divisjon har det nyopprykkede laget imponert stort og sanket ti poeng etter seks runder. Det gjør at de før runden er på 4. plass.

  Slik ser tabellen ut før serierunden:

  TABELL | 1.DIVISJON
  1                    Tromsø IL 2020  7  12  19
  2                    Kolbotn         7  7   15
  3                    AaFK Fortuna    7  7   12
  4                    Fyllingsdalen   7  3   11
  5                    KIL/Hemne       7  -2  10
  6                    Grei            7  -5  8 
  7                    Øvrevoll Hosle  7  -1  7 
  8                    Grand Bodø      7  -8  7 
  9                    Hønefoss BK     7  -8  5 
  10                   Klepp           7  -5  4 
  

  Artikkelen Spenning i topp og bunn – kampene ingen vil tape ble først publisert på Toppserien.

  ]]> https://toppserien.no/nyheter/spenning-i-topp-og-bunn-kampene-ingen-vil-tape/feed/ 0
  https://toppserien.no/nyheter/lillesoster-mot-storesoster-flere-overraskelser-i-vente-denne-runden/ https://toppserien.no/nyheter/lillesoster-mot-storesoster-flere-overraskelser-i-vente-denne-runden/#respond <![CDATA[Alexander Larsen]]> Fri, 19 May 2023 11:30:35 +0000 <![CDATA[Nyheter]]> https://toppserien.no/?p=23859 <![CDATA[

  Denne sesongen har så langt bydd på mange spesielle resultater. Får vi det nok en gang denne helgen? [...]Les mer

  Artikkelen Lillesøster mot storesøster: Flere overraskelser i vente denne runden? ble først publisert på Toppserien.

  ]]> <![CDATA[

  Presenteres i samarbeid med:

  Ingen kamper i midtuken, men nå er endelig Toppserien tilbake igjen denne helgen.

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 10. serierunde ut:

  RUNDE 10 | TOPPSERIEN
  Lyn                    2 - 2          Arna-Bjørnar         
  Rosenborg BK Kvinner   6 - 0          Avaldsnes Toppfotball
  Røa Fotball Elite      0 - 1          LSK Kvinner          
  Stabæk                 0 - 2          Vålerenga            
  Åsane                  22. mai 19:00  SK Brann             
  



  PS! Sjekk denne oversikten over samtlige overganger i Toppserien.

  Lillesøster mot storesøster

  Det er rundens siste kamp, men likevel en ordentlig godbit å se frem til.

  Mandag kveld er det duket for et historisk oppgjør når Åsane for aller første gang skal møte Brann på hjemmebane i Toppserien. Oransjetrøyene rykket som kjent opp til øverste nivå etter forrige sesong, mens Brann er regjerende dobbeltmester. Forrige møte i april ble målrikt, da det endte med en 3-2 seier til Brann.

  På papiret skulle en tro at det vil være rått parti, men basert på denne sesongen hittil, er det langt fra sikkert.

  Trenersparking og svake resultater. At Brann skulle være på 6. plass etter ni serierunder, er det få – om ingen – som hadde sett for seg før denne sesongen. Laget har ikke vært til å kjenne igjen, og hele ni poeng skiller opp til Champions League-kvalifisering og Rosenborg på 2. plass etter forrige helgs 1-4-tap mot trønderne.

  Det begynner smått å haste for Brann.

  Om det kanskje ikke haster i like stor grad for mandagens hjemmelag, er det likevel ingen tvil om at Åsane også behøver trepoengere snart. De har bare Arna-Bjørnar bak seg på tabellen, samtidig som det er ett poeng opp til Avaldsnes på 8. plass.

  Forrige helg endte det med 1-3-tap mot LSK Kvinner på bortebane.

  Åsane jakter sesongens tredje seier, men får det ikke enkelt mot Brann. Foto: Marius Simensen / Bildbyrån

  Omvendt serierunde

  Resten av kampene denne runden spilles søndag.

  Der er det blant annet et interessant oppgjør mellom Stabæk og Vålerenga på Nadderud, hvor Stabæk flere ganger har slitt de siste sesongene med hovedstadslaget. Det er ikke mer enn noen få runder siden de samme lagene møttes som i denne runden – men på motsatt arena.

  Da vant Vålerenga 4-1 over Stabæk etter at Stabæk hadde vært det beste laget i 1. omgang og ledet fortjent til pause. En kontroversiell straffeavgjørelse førte Vålerenga inn i kampen igjen, som til slutt vant fortjent.

  Et lag som nok strutter etter å komme i gang denne runden, er Avaldsnes.

  Laget fra Karmøy fikk sin hjemmekamp mot Stabæk utsatt i helgen grunnet værtrøbbel. Det var John Arne Riise svært lite fornøyd med, noe man har kunnet lese om i ulike mediehus de siste dagene.

  Hva er da bedre enn å kunne gjøre livet surt for en storkanon? For det er ingen tvil om at Rosenborg er store favoritter til dette oppgjøret, til tross for at det endte 1-1 på Karmøy for kort tid siden mellom lagene.

  I poengnød

  De to siste kampene denne runden er Røa – LSK Kvinner og Lyn – Arna-Bjørnar, der Røa helt sikkert igjen vil gjøre det tøft for nok en motstander. Runde etter runde imponerer de og henger med for fullt.

  Det samme kan ikke sies om Arna-Bjørnar, dessverre for deres del. Fire fattige poeng, riktig nok ett hjemme mot Røa sist, er fasiten så langt i sesongen.

  Kan de overraske borte mot Lyn og ta tre særdeles viktige poeng?

  Slik ser tabellen ut før runden:

  TABELL | TOPPSERIEN
  1                    Vålerenga              11  26   29
  2                    Rosenborg BK Kvinner   10  19   23
  3                    LSK Kvinner            10  6    18
  4                    Røa Fotball Elite      11  2    13
  5                    SK Brann               9   -2   11
  6                    Stabæk                 9   -3   11
  7                    Lyn                    10  -6   11
  8                    Avaldsnes Toppfotball  9   -17  8 
  9                    Åsane                  9   -8   7 
  10                   Arna-Bjørnar           10  -17  5 
  

  Artikkelen Lillesøster mot storesøster: Flere overraskelser i vente denne runden? ble først publisert på Toppserien.

  ]]> https://toppserien.no/nyheter/lillesoster-mot-storesoster-flere-overraskelser-i-vente-denne-runden/feed/ 0
  https://toppserien.no/nyheter/mot-ny-klubbrekord/ <![CDATA[Admin]]> Tue, 16 May 2023 15:14:12 +0000 <![CDATA[Nyheter]]> https://toppserien.no/nyheter/mot-ny-klubbrekord/ <![CDATA[

  Vi kan med glede bekrefte at det blir ny tilskuerrekord for Lyn Fotball Damer denne sesongen! I skrivende stund er det 567 solgte billetter til byderbyet på Ullevaal Stadion 3. juni. Dette 18 dager før kampen spilles! Vi gir oss selvsagt ikke med det og har et mål om passere firesifret. I helgens kamp borte... Read More [...]Les mer

  Artikkelen Mot ny klubbrekord ble først publisert på Toppserien.

  ]]> <![CDATA[

  Vi kan med glede bekrefte at det blir ny tilskuerrekord for Lyn Fotball Damer denne sesongen! I skrivende stund er det 567 solgte billetter til byderbyet på Ullevaal Stadion 3. juni. Dette 18 dager før kampen spilles!

  Vi gir oss selvsagt ikke med det og har et mål om passere firesifret. I helgens kamp borte mot Vålerenga var det 917 tilskuere på Intility Arena, og det skal vi slå! Bli med på tidenes første byderby på Ullevaal Stadion på kvinnesiden. Billetter kjøper du her.

  9. oktober 2021 ble nåværende rekord satt, mot nettopp Vålerenga, og det offisielle tilskuertallet fra den kampen er 490, selvom vi vet det var nærmere 550. Allerede nå viser altså billettsalget at det går mot ny klubbrekord på antall tilskuere på en hjemmekamp for Lyn Fotball Damer og vi gleder oss alle til å lage en fotballfest på nasjonalarenaen 3. juni.

  Billett-dugnad for lag
  Ett av tiltakene for å lage fotballfest 3. juni har vært å invitere klubber og lag på en billett-dugnad. Det går ut på at laget ditt får en egen promokode som du kan få venner og familie til å kjøpe billett med. 50% av salget som gjøres med promokoden går tilbake til lagkassen til ditt lag.

  Eksempel:
  50 voksne: 50 x 130 kroner = 6500 kroner
  50 barn: 50 x 50 kroner = 2500 kroner
  Provisjon til lagkassen 50% = 4500 kroner

  Laget ditt mottar en promo kode som må skrives inn ved bestilling av billett. Da registreres inntektene på ditt lag.
  Så langt har dette vært veldig interessant for flere lag, også utenfor Lyn.

  Interessert?
  Kontakt nordeng@lyn.no for å motta egen promokode.

  Billetter til Lyn – Vålerenga 3. juni kjøpes her.

  Artikkelen Mot ny klubbrekord ble først publisert på Toppserien.

  ]]>
  https://toppserien.no/nyheter/kampen-om-publikumsrekord/ https://toppserien.no/nyheter/kampen-om-publikumsrekord/#respond <![CDATA[Toppfotball Kvinner]]> Tue, 16 May 2023 13:58:06 +0000 <![CDATA[Nyheter]]> https://toppserien.no/?p=23850 <![CDATA[

  I ukene fremover får vi servert festfotball på flere av de største stadionene i Norge. Tre storkamper spilles i juni, og nok en gang håper vi på ny publikumsrekord i Toppserien. I fjor ble rekorden i norsk klubbfotball på kvinnesiden slått to ganger, og det rett etter hverandre. Først satt Brann ny rekord i sin... Read More [...]Les mer

  Artikkelen Kampen om publikumsrekord ble først publisert på Toppserien.

  ]]> <![CDATA[

  I ukene fremover får vi servert festfotball på flere av de største stadionene i Norge. Tre storkamper spilles i juni, og nok en gang håper vi på ny publikumsrekord i Toppserien.

  I fjor ble rekorden i norsk klubbfotball på kvinnesiden slått to ganger, og det rett etter hverandre. Først satt Brann ny rekord i sin første kamp på Brann Stadion, med 10 552 supportere på plass i sitt oppgjør mot Vålerenga. Allerede helgen etter tok Rosenborg rekorden da de spilte mot Brann påLerkendal Stadion foran 11.636 tilskuere.

  I juni spilles følgende tre storkamper:

  Lørdag 3.juni, kl. 13:00: Rosenborg-Brann, Lerkendal Stadion. Kjøp billett her!

  Lørdag 3.juni, kl. 13:45: Lyn-Vålerenga, Ullevaal Stadion. Kjøp billett her!

  Lørdag 18.juni, kl. 15:00: Brann-Avaldsnes, Brann Stadion

  Publikumsrekorden fra 2022. Foto: Marius Simensen / BILDBYRÅN

  Vi har tidligere i år sett flere eksempler på den økende interessen for kvinnefotballen på klubbsiden i Europa. Sist helg var Wembley nesten fullsatt i FA Cup-finalen mellom Chelsea og Manchester United, med 77.390 ivrige supportere på tribunen. Dette tilsvarer en økning på 58% fra 2022.

  Arsenal skapte historie da de solgte ut Emirates Stadium i Champions League-semifinalen mot Wolfsburg. Roma satt ny rekord for italiensk klubbfotball på kvinnesiden i kvartfinalen mot Barcelona, med 39.454 på tribunen. I alle disse oppgjørende var det norske spillere i aksjon.

  Bli med å sett flere rekorder også her i Norge – dra på kamp!

  Artikkelen Kampen om publikumsrekord ble først publisert på Toppserien.

  ]]> https://toppserien.no/nyheter/kampen-om-publikumsrekord/feed/ 0
  https://toppserien.no/nyheter/utsatt-kamp-toppkamp-og-knusende-seire/ https://toppserien.no/nyheter/utsatt-kamp-toppkamp-og-knusende-seire/#respond <![CDATA[kristianmoe]]> Sun, 14 May 2023 18:08:18 +0000 <![CDATA[Nyheter]]> https://toppserien.no/?p=23844 <![CDATA[

  Den tiende runden i Toppserien ble litt amputert etter at Avaldsnes - Stabæk ble utsatt. Men i de fire kampene som ble spilt ble det servert god underholdning. Serieleder Vålerenga viste at de er best i Oslo, mens krisen i Brann bare forverrer seg. [...]Les mer

  Artikkelen Utsatt kamp, toppkamp og knusende seire ble først publisert på Toppserien.

  ]]> <![CDATA[

  Runden

  Arna-Bjørnar – Røa 1-1

  LSK Kvinner – Åsane 3-1

  Vålerenga – Lyn 4-0

  Avaldsnes – Stabæk (Utsatt)

  Brann – Rosenborg 1-4

  Sen scoring berget poeng

  Arna-Bjørnar – Røa 1-1 (0-0)
  Mål: 0-1 Lena Soleng Hansen selvmål (51), 1-1 Linnea Sælen (89)

  På Arna var det duket for et interessant oppgjør mellom bunnlaget Arna-Bjørnar og sesongens overraskelseslag Røa. Bergenserne har slitt tungt hittil, mens Røa virkelig har imponert og lå på 3.-plass før avspark.

  Det ble en fartsfylt åpning på oppgjøret med en stor sjanse til hjemmelaget tidlig. Litt utover var det gjestene som tok over og så farligst ut, men Arna-Bjørnar var godt med i kampen tross at keeper Hanne Larsen sto oppført med fire redninger.

  Like før pause fikk hjemmelagets Miljana Ivanovic en kjempesjanse, men forsøket ble reddet. Ingen av lagene klarte å få hull på byllen før hvilen og det sto 0-0.

  Andre omgang åpnet med et trykk mot vertenes mål, som etter 51 minutter resulterte i Røa-ledelse. Men bortelaget måtte ha hjelp fra en klønete involvering fra Lena Soleng Hansen. Forsvarsspilleren misset i et tilbakespill som trillet forbi keeper og inn i nettmaskene.

  En marerittstart på de siste 45 minuttene for Arna-Bjørnar, og det kunne blitt verre da en ny stygg feil i forsvaret sendte Tuva Espås gjennom, men Hanne Larsen reddet.

  Røa fortsatte å skape farligheter, men klarte ikke å punktere kampen. Dermed var det fortsatt håp om poeng for Arna-Bjørnar, og like før slutt kom utligningen. Hjemmelaget kontret og til slutt sto Soleng Hansen alene med keeper. Hildegunn Sævik parerte skuddet, men rett til Linnea Sælen som kontant banket inn 1-1.

  Røa fikk en sjanse til å ta seieren helt på tampen, men det ble til slutt poengdeling på Arna Idrettspark.

  Reisetrøbbel

  Avaldsnes – Stabæk

  Kampen mellom Avaldsnes og Stabæk ble utsatt grunnet reisetrøbbel. Ny dato for oppgjøret er ikke bestemt enda, men kommer senere.

  Smilla Vallotto og resten av Stabæk fikk reiseproblemer på vei til Karmøy. Kampen mot Avaldsnes ble dermed utsatt. Foto: Marius Simensen / BILDBYRÅN

  Snudde etter pause

  LSK Kvinner – Åsane 3-1 (0-1)
  Mål: 0-1 Kaja Karlsen (16), 1-1 Mimmi Löfwenius Veum (50), 2-1 Amanda Johnsson Haahr (54), 3-1 Mimmi Löfwenius Veum (60)

  LSK Kvinner håpte å snu en litt dårlig trend da de fikk besøk av Åsane i LSK-hallen denne runden. Men bergenserne har vist stigning og tatt litt poeng i det siste, så det var ingen enkel oppgave som ventet for hjemmelaget.

  Det skulle også vise seg å bli tøft fra starten av for LSK Kvinner. Selv om de gulkledde åpnet greit og hadde et par greie muligheter, var det gjestene som tok føringen etter en nydelig scoring av Kaja Karlsen.

  Etter åpningsmålet styrte hjemmelaget kampen og sto for sjansene. Åsane var knapt over midten og hadde nok med å forsvare seg, men klarte å stå imot til pause.

  Også etter hvilen var det sjanser for kanarifuglene, men Savanna Duffy vartet opp med flere gode redninger. Åsanes sisteskanse klarte imidlertid ikke stå imot da Mimmi Löfwenius Veum fikk sjansen fra kort hold etter 50 minutter, og utlignet til 1-1.

  Utligningen ble starten på noen magiske minutter for LSK Kvinner. Like etter var kampen nemlig snudd i favør vertene. Amanda Johnsson Haahr plukket opp ballen etter en tøff duell i feltet, og plasserte ballen kontrollert i mål alene med Duffy.

  Ikke mange minuttene senere ble kampen avgjort. Vertene kombinerte fint ute til venstre før Oda Johansen slo inn i feltet. Innlegget var presist og ble møtt av en kontant heading i lengste hjørne fra Mimmi Löfwenius Veum, og hjemmelaget ledet 3-1.

  LSK Kvinner hadde muligheter til å pynte ytterligere på resultatet, men nøyde seg med 3-1 og klatrer opp til 3.-plass på tabellen.

  Best i byen

  Vålerenga – Lyn 4-0 (0-0)
  Mål: 1-0 Karina Sævik (51), 2-0 Trine Skjelstad Jensen selvmål (59), 3-0 Felicia Rogic (66), 4-0 Karina Sævik (83)

  I hovedstaden var det klart for byderby denne runden i kampen mellom øst og vest. Vålerenga tok imot Lyn til dyst på Intility Arena i et oppgjør der mer enn de tre poengene sto på spill.

  Det ble ikke noe fyrverkeri av en åpning på Oslo-derbyet denne søndags ettermiddagen. Kampen åpnet rolig, uten veldig mange sjanser.

  Litt utover i omgangen tok det seg opp litt, og det var Lyn som var nærmest scoring ved flere anledninger, men en god Guro Pettersen i Vålerenga-buret hindret baklengsmål med godt keeperspill.

  Etter 45 spilte minutter sto det 0-0, der Lyn hadde de største sjansene.

  Serielederen hevet seg derimot etter pause, og fikk ledermålet kort tid etter sidebyttet. Karina Sævik gikk i bakken inne i feltet og dommeren pekte på straffemerket. Sævik tok straffen selv og sørget for 1-0 til Vålerenga.

  Ikke lenge etter sto det også både 2 og 3-0. Først satte Trine Skjelstad Jensen ballen i eget nett etter timen spilt, før Felicia Rogic vartet opp med en klassescoring noen minutter senere. Den svenske angrepsspilleren fikk ballen til høyre i 16-meteren og banket den høyt oppe i nettet bak Sandra Rød Ask.

  Lyn prøvde å komme tilbake i kampen og hadde et skudd i tverrliggeren signert Julie Jorde, men Vålerenga kontrollerte oppgjøret på stillingen 3-0, inntil Karina Sævik fastsatte sluttresultatet til 4-0 etter 83 minutter.

  Serieleder Vålerenga fosser videre med tre nye poeng og tar samtidig med seg æren av å være best i Oslo etter 4-0 over Lyn.

  Krisen fortsetter

  Brann – Rosenborg 1-4 (0-2)
  Mål: 0-1 Emilie Nautnes (3), 0-2 Anna Jøsendal (9), 0-3 Ingrid Stenevik selvmål (51), 0-4 Anna Jøsendal (56), 1-4 Marit Bratberg Lund (86)

  Rundens storkamp fant sted på Stemmemyren da Brann tok imot Rosenborg til en slags skjebnekamp ingen av lagene hadde råd til å tape. Gulljagende Rosenborg måtte vinne for å holde følge med Vålerenga i toppen, mens Brann trengte sårt en seier for å komme seg ut av krisen de er i og henge seg på kampen om medalje.

  Men den regjerende seriemesteren fikk en marerittstart på skjebnekampen og havnet under etter bare tre minutter. Anna Jøsendal tredde gjennom Emilie Nautnes, som var nådeløs alene med Aurora Mikalsen og sendte Rosenborg i føringen.

  Og bare fem minutter senere sto det også 2-0 til gjestene. En feil av Ingrid Stenevik i de bakre rekker førte til at Anna Jøsendal kunne løpe over hele Branns banehalvdel, før hun sikkert satte inn 2-0.

  Rosenborg fortsatte å spille Brann lave og hadde stort sett greo kontroll på kampen. Etter 23 minutter fikk derimot hjemmelaget en enorm dobbeltsjanse til å redusere, men på begge avslutningene var Rugile Rulyte i veien og vartet opp med to klasseredninger som hindret Brann-scoring.

  Anna Jøsendal var svært sentral da Rosenborg forverret Brann-krisen. Foto: Marius Simensen / BILDBYRÅN

  Lagene gikk til pause på stillingen 2-0 til Rosenborg.

  Åpningen på andre omgang var sjansefattig, men gjestene fra Trondheim var nådeløse og effektive når sjansen først bød seg. Etter 51 minutter snappet de opp et svakt oppspill som endte med at Emilie Nautnes avsluttet. Skuddet gikk via to Brann-forsvarere før ballen til slutt fant veien til nettmaskene bak Mikalsen og det sto 3-0 på Stemmemyren.

  Vondt ble også til verre for hjemmelaget, for få minutter senere var det 4-0. Aurora Mikalsen reddet det første skuddet fra Synne Skinnes Hansen, men returen havnet hos Anna Jøsendal, som enkelt kunne sette inn sin andre scoring for dagen.

  Begge lag hadde sjanser til å score etter dette. Blant annet hadde Rikke Nygard en sjanse til å redusere, men skuddet smalt i stolpen. Brann fikk til slutt en redusering da et innlegg fra Marit Bratberg Lund fant veien til nettmaskene, men det var altfor lite altfor sent for bergenserne, som går på en kjempesmell med 1-4-tap for Rosenborg og forverrer sin egen krisesituasjon.

  Artikkelen Utsatt kamp, toppkamp og knusende seire ble først publisert på Toppserien.

  ]]> https://toppserien.no/nyheter/utsatt-kamp-toppkamp-og-knusende-seire/feed/ 0
  https://toppserien.no/nyheter/scorer-forst-men-taper-knepent/ <![CDATA[Admin]]> Thu, 11 May 2023 07:54:31 +0000 <![CDATA[Nyheter]]> https://toppserien.no/nyheter/scorer-forst-men-taper-knepent/ <![CDATA[

  Knepent tap mot serielederen Onsdag 10. mai kl 19:00 møtte vi Vålerenga på Intility. Etter at vi spilte 3-3 hjemme på Røa 1. april og hadde slått et Brann-lag (som hadde hevet seg betraktelig i forhold til tidligere kamper) hjemme på Røa sist lørdag, har vi vist at vi er et lag som man kan... Read More [...]Les mer

  Artikkelen Scorer først, men taper knepent ble først publisert på Toppserien.

  ]]> <![CDATA[

  Knepent tap mot serielederen

  Onsdag 10. mai kl 19:00 møtte vi Vålerenga på Intility. Etter at vi spilte 3-3 hjemme på Røa 1. april og hadde slått et Brann-lag (som hadde hevet seg betraktelig i forhold til tidligere kamper) hjemme på Røa sist lørdag, har vi vist at vi er et lag som man kan regne med i Toppserien i år.

  Første omgang

  Første omgang er jevnspilt. Vi starter best, men Vålerenga kommer etter hvert mer med. Etter ca 15 minutter var det noen utfordrende situasjoner, men vi har ingen problemer med å forsvare egen boks. Etter 23 – 24 minutter har vi noen muligheter da vi får 2 cornere på rad og når Solveig slår inn igjen mot Birgitte foran 16 meteren til Vålerenga, treffer ballen en aktiv arm og hånd hos Vålerenga-forsvareren. Det blir frispark på perfekt hold, og Tuva tar det.

  Tuva scorer

  Tuva slår det direkte friparketlangs bakken, borti og gjennom muren til Vålerenga og i mål. Vi leder 1-0.

  Vålerenga utligner rett før pause – 1-1.

  Vi fortsetter å ha god kontroll på Vålerenga i etterkant av målet, men dessverre rakner det et lite øyeblikk etter 42 minutters spill. Da lykkes en dyktig Sævik i Vålerenga å sette ballen bak Hildegunn i lengste hjørne. Vi starter «på null» igjen i 2. omgang

  Andre omgang

  I andre omgang ligger vi litt mer bakpå, og Vålerenga får en brukbar mulighet allerede etter 48 minutters spill. Vålerenga presser oss mer, og vi har nok med å forsvare oss.

  Etter 64 minutters spill kommer Martine inn for Birgitte, og rett etter sitter det igjen for Vålerenga

  Vålerenga scorer igjen – 2-1

  65 minutters spill: Tvedten spiller til Bjelde i bakrommet. Det ser ut til at Mia og Hildegunn har kontroll, men Bjelde rekker akkurat å få skotuppen frem og vippet ballen over Hildegunn og i mål.

  Etterhvert kommer vi igjen mer med, og vi får noen muligheter i boksen til Vålerenga – uten at vi lykkes.

  Etter ca 80 minutter bytter vi Cassandra inn for Ida. Vi jakter muligheter, men lykkes ikke å få den i mål.

  I andre omgang er Vålerenga totalt sett bedre enn oss. De har litt flaks akkurat med målet til Bjelde, men i dag vinner Vålerenga fortjent etter å ha jobbet og slitt mot et Røa-lag som viser at de kan måle seg med de aller beste lagene i Toppserien.

  Start 11er: Hildegunn, Ida, Mia, Sarah, Anya, Ragne, Kristin, Oline, Solveig, Birgitte og Tuva

  Innbyttere: Marie, Julie, Martine, Cassandra, Milla, Jenny, Vårin

  Neste kamp: Søndag 14. mai, kl 15:00 mot Arna-Bjørnar

  Neste hjemmekamp: Søndag 21. mai, kl 15:00 på Røabanen mot LSK Kvinner, og BILLETTER FINNER DU HER

  Foto: Erling Løkken

  Foto: Erling Løkken

  Foto: Erling Løkken

  Foto: Erling Løkken

  Foto: Erling Løkken

  Artikkelen Scorer først, men taper knepent ble først publisert på Toppserien.

  ]]>
  https://toppserien.no/nyheter/ny-storkamp-venter-kampen-ingen-kan-tape/ https://toppserien.no/nyheter/ny-storkamp-venter-kampen-ingen-kan-tape/#respond <![CDATA[kristianmoe]]> Thu, 11 May 2023 07:47:20 +0000 <![CDATA[Nyheter]]> https://toppserien.no/?p=23829 <![CDATA[

  En runde fylt med storseire og hattrick er unnagjort, men kampene i Toppserien kommer på løpende bånd og allerede til helgen er det klart for nok en serierunde. Blant annet får vi servert storkamp i Bergen mellom Brann og Rosenborg - et oppgjør ingen av lagene har råd til å tape med tanke på gull- og medaljekamp. Men det er også flere godbiter på menyen i den niende serierunden. [...]Les mer

  Artikkelen Ny storkamp venter: Kampen ingen kan tape ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Skjebnekampen

  Den store godbiten denne runden blir nok storkampen i Bergen mellom regjerende seriemester Brann og serietoer Rosenborg. Ikke nok med at det finnes et rivaleri mellom lagene og byene, men dette blir også en slags skjebnekamp for begge.

  Brann har hanglet voldsomt denne sesongen etter mange utskiftninger i spilletroppen før seriestart. Før kampen mot Røa forrige runde ble det også gjort endringer på trenersiden, da klubben annonserte at hovedtrener Olli Harder hadde fått sparken og assistenttrener Knut Slatleim tok midlertidig over hovedtreneransvaret – uten at det ga noen umiddelbar effekt.

  Bergenserne gikk nemlig på nok en smell ved å tape for overraskelseslaget Røa, og virker så og si hektet av i gullkampen, som nå står mellom Vålerenga og denne rundens motstander Rosenborg.

  Trønderne henger hvert fall med i gullkampen, men er tre poeng bak serieleder Vålerenga. Sist runde delte de to topplagene poengene seg imellom, men Rosenborg har nok ikke råd til å avgi mange flere poeng med formen de blåkledde fra hovedstaden viser.

  Spørsmålet er om et Brann-lag ute av form kan stikke kjepper i hjulene for et gulljagende Rosenborg. Trenden må i alle fall snu snart for bergenserne om sesongen skal bli en noenlunde suksess, så hvorfor ikke mot Rosenborg?

  Det er hvert fall ingen tvil om at mye står på spill for begge lag.

  Rivalene møtes

  En annen lekkerbisk av et oppgjør denne runden blir kampen mellom Vålerenga og Lyn. Historisk sett har dette vært et intenst rivaloppgjør mellom to lag fra samme by, men forskjellige bydeler – hvert fall på herresiden.

  3. juni skal lagene møtes på Norges nasjonalarena, Ullevaal stadion, men først er det oppgjøret på Intility som gjelder.

  Vålerenga durer på videre i toppen, og fikk med seg ett poeng fra toppkampen mot Rosenborg på Koteng Arena sist, og beholder dermed luken på tre poeng ned til sin argeste gullrival.

  Lyn fikk en stor opptur forrige helg med 3-1 over LSK Kvinner, der ligaens toppscorer Anna Aahjem scoret alle tre målene. Er det hun som skal sette en liten stopper for Vålerengas gulljakt, eller klarer serielederen å temme storscoreren? Man skal ikke se bort ifra at Aahjem blir å finne på scoringslisten.

  Fortsetter trenden for overraskelseslaget?

  Denne sesongens store overraskelse har vært Røa. Etter et fryktelig svakt grunnspill, klarte de å heve seg i sluttspillet og berge plassen. Mange hadde også trodd at det var i den nedre enden av tabellen Røa skulle kjempe også denne sesongen, men Geir Nordbys lag har gjort de tipsene til skamme og befinner seg foreløpig på bronseplass.

  Sist sørget Røa for nok en nedtur for regjerende seriemester Brann og vant 2-1 hjemme på Røabanen. Denne runden møter de et annet lag som slo Brann for et par runder siden, nemlig Arna-Bjørnar.

  Men bergenserne som ligger sist på tabellen klarte ikke å følge opp overraskelsesseieren, og fant uheldigvis tilbake til gamle takter og fikk 1-5 i sekken mot Stabæk. Arna-Bjørnar må finne tilbake til det de viste mot Brann om det skal overraske overraskelseslaget.

  De to siste kampene i den niende serierunden er LSK Kvinner – Åsane og Avaldsnes – Stabæk.

  Kanarifuglene fikk en pangstart under André Bergdølmo, men har havnet i en liten slump og står uten seier på de siste tre kampene. At den trenden skal snu blir nødvendigvis ikke enkelt, selv på hjemmebane.

  For etter en fryktelig vanskelig start på sin første sesong på toppnivå, har Åsane begynt å plukke poeng de siste kampene. Fire poeng på de to siste kampene viser oppadgående form for de nyopprykkede bergenserne. Sist banket de også til med 5-1-seier over Avaldsnes i sekspoengskampen mot Avaldsnes.

  Det bør gi selvtillit før en vanskelig bortekamp.

  Selvtillit er nok også å finne i Stabæk-leiren. I likhet med Åsane kommer bærumslaget fra en knusende 5-1-seier forrige runde, og tar denne helgen turen til Karmøy for å møte Avaldsnes, som selv var på den gale siden av et 5-1-resultat sist helg.

  Det blir dermed spennende å se om karmøyingene klarer å legge det resultatet bak seg og heve prestasjonsnivået mot Stabæk, i det som nok blir en tøff batalje.

  Slik ser 9. serierunde ut:

  RUNDE 9 | TOPPSERIEN 
  LSK Kvinner            3 - 1           Åsane               
  Arna-Bjørnar           1 - 1           Røa Fotball Elite   
  Vålerenga              4 - 0           Lyn                 
  SK Brann               1 - 4           Rosenborg BK Kvinner
  Avaldsnes Toppfotball  23. aug. 18:00  Stabæk              
  



  Alle kampene spilles søndag. Brann – Rosenborg sendes på NRK1 kl 16:45, mens Vålerenga – Lyn går på TV2 Sport 1 kl 15:00.

  Dette er tabellen før runden:

  TABELL | TOPPSERIEN
  1                    Vålerenga              11  26   29
  2                    Rosenborg BK Kvinner   10  19   23
  3                    LSK Kvinner            10  6    18
  4                    Røa Fotball Elite      11  2    13
  5                    SK Brann               9   -2   11
  6                    Stabæk                 9   -3   11
  7                    Lyn                    10  -6   11
  8                    Avaldsnes Toppfotball  9   -17  8 
  9                    Åsane                  9   -8   7 
  10                   Arna-Bjørnar           10  -17  5 
  

  Artikkelen Ny storkamp venter: Kampen ingen kan tape ble først publisert på Toppserien.

  ]]> https://toppserien.no/nyheter/ny-storkamp-venter-kampen-ingen-kan-tape/feed/ 0
  https://toppserien.no/nyheter/roa-senket-regjerende-seriemester-brann/ <![CDATA[Admin]]> Wed, 10 May 2023 12:06:25 +0000 <![CDATA[Nyheter]]> https://toppserien.no/nyheter/roa-senket-regjerende-seriemester-brann/ <![CDATA[

  «Senket den regjerende seriemesteren» ……var NRK sin overskrift i reportasjen etter kampen vi spilte mot Brann på lørdag. Brann stilte i sine flotte «gulldrakter» som serieledere og med nyopprykket trener etter at Olli måtte gå på onsdag. Her var det ingen tvil; Brann var superklare for å «reise kjerringa» etter det overraskende tapet i forrige... Read More [...]Les mer

  Artikkelen Røa senket regjerende seriemester Brann ble først publisert på Toppserien.

  ]]> <![CDATA[

  «Senket den regjerende seriemesteren»

  ……var NRK sin overskrift i reportasjen etter kampen vi spilte mot Brann på lørdag.

  Brann stilte i sine flotte «gulldrakter» som serieledere og med nyopprykket trener etter at Olli måtte gå på onsdag. Her var det ingen tvil; Brann var superklare for å «reise kjerringa» etter det overraskende tapet i forrige serierunde mot Arna-Bjørnar.

  Brann eide 1. omgang

  Selv om vi starter.bra og aggressivt, så var det Brann som dominerte spillet i første omgang. Men ballbesittelse gir ingen mål, og Brann slet med å skape målsjanser. De fikk riktignok et par skudd på mål, men uten at dette skapte de helt store problemene for Marie i mål. Et kompakt og godt Røa-forsvar gjorde jobben. Røa kommer litt med i spillet og etter 35 minutter får Tuva en mulighet, men Brannkeeperen kan akkurat plukke opp ballen foran Tuva. Lagene gikk til pause på stillingen 0-0.

  Jevn 2. omgang

  Brann starter også best i 2. omgang. Igjen uten at de får noen målsjanser. De triller ball. Alle vet at vi er farlige på dødballer, men vi kan mer. 10 minutter ut i 2. omgang slår Ragne en glitrende ball gjennom til Tuva. Hun går mot mål, finter elegant ut Østenstad hos Brann, og setter en perfekt ball forbi Branns keeper helt nede i høyre hjørne. Vi leder 1-o. Og det skjer på vår første reelle, gode mulighet i denne kampen. Effektivt:)

  Etter dette er det Røa som dominerer. Tuva er skikkelig på hugget, og vi kommer til en rekke muligheter – en blir blåst av for off-side, det heades så vidt utenfor på corner og Ritter haar en perfekt takling av Tuva langt innenfor 16-meteren på noe som ville ha vært en 100% sjanse. Men; Vi er på hugget og hadde fortjent å score flere mål.

  Brann gjør nå to bytter, Lie kommer inn for Frisbie (67′) og Crummer kommer inn for Brochmann (69′). Nå vil Brann ha friskere bein på matta.

  I det 71 minuttet har Bann en kjempemulighet, men Anya klarerer til corner. Hegeberg slår en (for lang)Brann-corner, men Stenvik slår den inn foran mål. Det er mye frem og tilbake i feltet, og flere muligheter for klarering, men den ender tilslutt hos en udekket Stenevik, som kan dundre ballen i mål. Det står 1-1 etter 72 minutters spill.

  Etter scoringen jevner igjen kampen seg ut, og både Brann og vi jakter på seier. Kristin slår en superdødball i det 75 minutt som Brann til slutt klarer å klarere. Det er intenst og skikkelig trøkk på banen nå. 77 minutter og Solveig sender i vei en pasning til Tuva, som Brannkeeperen redder.

  Etter 77 minutter gjør Brann et nytt bytte. Cecile Kvamme har tråkket over, og klarer ikke å fortsette. Inn kommer Ruuskanen.

  Brann begynner igjen å trille ball. 79 minutter er passert når forsvarsrekka til Røa stopper en litt slapt Brannangrep og Sarah slår en stjernepasning til Julie, som igjen gir en kontant retur til Ragne. Ragne slår igjen en perfekt pasning igjennom til Tuva, som skaper Røamagi igjen; Det kan ikke gjøres bedre når Tuva kommer alene med keeper, gjør ingen feil og setter den iskaldt forbi Brannkeeperen. Et skolebokeksempel av en scoring igjen. 79 minutter er gått.

  Etter 87 minutter kommer Birgitte inn for Tuva.

  Dommer legger til 4 minutter, og Brann jakter utlikning. Alle spillerne er nå på vår banehalvdel.

  På overtid får Sara Ritter først et gult kort for å takle Birgitte. 2 minutter på overtid får Brann corner. Lie fyrer av et knallhardt skudd som går i tverrleggeren og ned. Marie kaster seg og redder, men får en alt for tøff behandling av Sara Ritter, og det ender med at Ritter får sitt andre gule og dermed rødt kort. Det legges til mye ekstra tid, men det er Røa som har kontroll og etter 96-97 minutters spill blåser dommeren av. Laget med «gulltrøyene» må rusle skuffet av banen, mens vår kaptein Sarah går «helt bananas» med det store supporterflagget på banen foran et jublende fremmøtt publikum i solskinnet.

  Røa vinner 2-1. Når Lillestrøm overraskende taper 3-1 mot Lyn, kan Røa også innta 3. plassen på tabellen.

  …..og Tuva ble selvfølgelig kåret til banens beste spiller. Hun gir derfor 10.000,- til barnefotballen i Røa IL.

  Start 11er: Marie, Sarah, Martine, Mia, Anya, Oline, Kristin, Ragne, Solveig, Julie og Tuva. Innbyttere: Hildegunn, Vårin, Jenny, Rake, Milla, Cassandra, Ida og Birgitte.

  En deilig seier for Røa Dynamite Girls!

  Høydepunktene ser du her:

  Neste kamp er mot Vålerenga på Intility Arena 10. mai, kl 19.00 – ett skikkelig lokaloppgjør der siste kamp mellom disse lagene den 1. april 2023 ble målrik og endte 3-3. Kom og hei på Røa Dynamite Girls.

  Deretter spiller vi nok en bortekamp søndag 14. ma, kl 15.00 mot Arna-Bjørnar på Arna Idrettspark.

  MEN; 21. mai har vi hjemmekamp – og den må du se fra tribunen. Vi tar imot LSK Kvinner kl 15.00 på Røabanen, og trenger deg som supporter i ryggen. Vi klarte 489 tilskuere på Brann-kampen. Det vil vi slå den 21. mai med din hjelp!

  Billetter til kampen finner du HER

  Foto: Erling Løkken

  Artikkelen Røa senket regjerende seriemester Brann ble først publisert på Toppserien.

  ]]>