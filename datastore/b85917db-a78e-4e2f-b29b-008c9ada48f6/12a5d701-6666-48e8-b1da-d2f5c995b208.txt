  https://toppserien.no/nyheter/fullt-liv-i-gullkampen-spenning-i-bunnen/ https://toppserien.no/nyheter/fullt-liv-i-gullkampen-spenning-i-bunnen/#respond <![CDATA[kristianmoe]]> Sat, 10 Jun 2023 18:04:21 +0000 <![CDATA[Nyheter]]> https://toppserien.no/?p=24180 <![CDATA[

  Med nok et poengtap for Vålerenga, er det blåst fullt liv i gullkampen igjen. I motsatt ende av tabellen er det også spenning etter helgens resultater. [...]Les mer

  Artikkelen Fullt liv i gullkampen – spenning i bunnen ble først publisert på Toppserien.

  ]]> <![CDATA[

  Runden

  Stabæk – Røa 2-2

  Rosenborg – Arna-Bjørnar 4-0

  Vålerenga – Brann 1-1

  Åsane – Lyn 4-0

  Avaldsnes – LSK Kvinner 1-0

  Sen straffescoring berget poeng

  Stabæk – Røa 2-2 (2-1)
  Mål: 1-0 Melissa Bjånesøy (9), 1-1 Julie Hoff Klæboe (11), 2-1 Meryll Abrahamsen (29), 2-2 Kristin Haugstad (89)

  På Nadderud var det klart for et spennende oppgjør. Stabæk, som denne sesongen har variert i prestasjonene, fikk besøk av Røa som har hatt en sterk 2023-sesong hittil. Sistnevnte ligger på 4.-plass før oppgjøret, fire poeng foran hjemmelaget, som med seier kunne kneppe innpå.

  Etter en litt trå innledning på kampen, tok det plutselig ordentlig fyr. Først sendte Melissa Bjånesøy vertene i ledelsen med en vakker heading etter ni minutter. Men Røa svarte umiddelbart ved Julie Hoff Klæboe, som snappet opp en svak pasning bakover og plasserte inn 1-1.

  Den påfølgende perioden av kampen var relativt rolig, der begge lag prøvde seg offensivt, men uten å få til det helt store. Men like før halvtimen ble det ny nettkjenning på Nadderud. Etter litt om og men havnet ballen hos Meryll Abrahamsen som banket Stabæk tilbake i ledelsen fra kloss hold.

  Abrahamsen fikk en ny sjanse like før hvilen, men klarte ikke å utnytte den like godt som ved scoringen og headingen snek seg utenfor. Dermed ledet Stabæk 2-1 til pause.

  Andre omgang var av det sjansefattige slaget, der Røa hadde det som var av sjanser og var nærmest scoring. Likevel så det ut til å ebbe ut med 2-1-seier til Stabæk, men minuttet før full tid ble Ragne Svastuen sendt i bakken av Sunniva Skoglund. Dommeren var ikke i tvil og pekte på straffemerket.

  Innbytter Kristin Haugstad steg frem og var sikker som banken fra 11-meteren. Selv om Skoglund gikk riktig vei, klarte hun ikke å hindre scoring eller at Røa tok med seg ett poeng.

  Røa har vært sesongens positive overraskelse. Mot Stabæk sørget en sen straffescoring for nok et poeng.
  Foto: Marius Simensen / BILDBYRÅN

  Magisk første omgang

  Rosenborg – Avaldsnes 4-0 (4-0)
  Mål: 1-0 Anna Jøsendal (8), 2-0 Elin Sørum (11), 3-0 Mathilde Alsaker Rogde (39), 4-0 Emilie Nautnes (44)

  Det var topp mot bunn i Trondheim, da Rosenborg tok imot Arna-Bjørnar. Bergenserne var på vei mot en viktig seier sist mot Åsane, men en sen overtidsscoring sørget for poengdeling. Rosenborg på sin side har slått kraftig tilbake etter tapet for Vålerenga og henger fortsatt godt med i gullkampen.

  Ikke overraskende var det trønderne som tok kommandoen ut fra startblokkene og kunne ledet med to mål etter et par minutter. Scoringen skulle derimot komme ikke altfor lenge etterpå. En corner sørget for kaos i gjestenes felt, og midt i kaoset reagerte Anna Jøsendal raskest og banket Rosenborg i føringen.

  Hjemmelaget var virkelig i spillehumør og kjørte over Arna-Bjørnar. Etter scoringen skapte de to nye svære målsjanser, før de fikk straffespark etter 11 minutter da målscorer Jøsendal gikk i bakken. Elin Sørum var sikker som eksekutør, sendte keeper feil vei og la enkelt på til 2-0.

  Rosenborg-toget fortsatte å kjøre på i damepende fart mot Arna-Bjørnar-målet. Sjansene florerte og det kunne fort vært enda styggere sifre på resultattavlen. Da klokka tikket mot pause, ble det også styggere sifre.

  Først sørget Mathilde Alsaker Rogde for 3-0 etter 39 minutter, før Emilie Nautnes la på til 4-0 minuttet før pause.

  På 4-0 var kampen så og si avgjort før andre omgang, som ikke ble den samme festforestillingen som den først. Rosenborg kontrollerte kampen på en grei måte, og hadde sjanser til å pynte på resultatet. Arna-Bjørnar fikk også et par muligheter til å redusere, men seieren til Rosenborg var aldri truet, som kan innkassere tre nye poeng etter en formidabel første omgang.

  Nytt poengtap for serielederen

  Vålerenga – Brann 1-1 (0-0)
  Mål: 1-0 Ingibjörg Sigurdadottir (47), 1-1 Rakel Engesvik (71)

  I Norges hovedstad barket fjorårets tittelutfordrere sammen, da serieleder Vålerenga møtte regjerende seriemester Brann til et tungvektsoppgjør. Begge lag kommer fra skuffende midtukeresultater, og var nok giret på å slå tilbake denne runden.

  Kampen startet med dominans fra hjemmelaget uten at det endte med verken scoringer eller nevneverdige målsjanser. Utover i omgangen spilte Brann seg mer opp, men heller ikke bergenserne maktet å få til en skikkelig avslutning mot mål.

  Vålerenga hadde en farlighet ved Karina Sævik, men avslutningen ble for svak og Aurora Mikalsen reddet enkelt.

  Etter en sjansefattig og ganske jevn første omgang, ble det mer å juble for i andre omgang. Det tok heller ikke mange minuttene før ballen lå i nettet. 47 minutter var spilt da Ingibjörg Sigurdadottir raget høyest på en corner og stanget serielederen i ledelsen.

  Brann måtte dermed fremover, men var ikke direkte truende foran hjemmelagets mål med det første. Etter hvert ble det derimot farligere for Vålerenga. Maria Brochmann hadde først en avslutning på mål, før Larissa Crummer var nære ved å pirke inn 1-1 like etter.

  Innbytter Rakel Engesvik utlignet for Brann og gjorde at Vålerenga gikk på sitt første poengtap på hjemmebane denne sesongen.
  Foto: Marius Simensen / BILDBYRÅN

  Gjestene skulle også få scoringen sin. Innbytter Rakel Engesvik dro seg innover i banen fra venstre og banket ballen ned i nærmeste hjørne. Da var 71 minutter spilt og det sto 1-1.

  Mot slutten presset Vålerenga på for et vinnermål, men verken Janni Thomsen eller Elise Thorsnes fikk hull på byllen. Tungvektsduellen mellom Vålerenga og Brann ender dermed 1-1.

  Tok steget vekk fra nedrykkskampen

  Åsane – Lyn 4-0 (1-0)
  Mål: 1-0 Andrine Mo (43), 2-0 Andrine Mo (47), 3-0 Kaja Karlsen (54), 4-0 Andrine Mo (79)

  I Bergen tok Åsane imot Lyn til dyst i en kamp ingen av lagene ville tape. Begge lagene er i samme situasjon med 11 poeng, bare to poeng over nedrykk. En seier til ett av lagene ville vært kjærkommen, mens et tap ville vært høyst dramatisk og betydd nedrykkskamp.

  Lyn var laget som tok kontroll over spillet i denne viktige kampen. Men det var Åsane som kom til de fleste og største sjansene. Blant annet ved Kaja Karlsen, som rundet Lyn-keeper Sandra Rød Ask, men avsluttet i nettveggen.

  For bortelaget fikk Emilie Closs en svær sjanse, men Savanna Duffy reddet mesterlig.

  Det så ut til at første omgang skulle ende målløs, men så dukket Andrine Mo opp. Ida Kroken fikk slått inn og foran mål ventet Mo som gjorde ingen feil og ga Åsane ledelsen inn til pause.

  Scoringen før pause må ha gitt mersmak for Mo, for like etter pause var hun frempå igjen. Nok et flott angrep fra hjemmelaget endte opp hos angrepsspilleren som satte inn sitt og Åsanes andre mål for dagen.

  Få minutter senere sto det også 3-0. Kaja Karlsen snappet ballen og sendte kula i hjørnet bak Ask.

  Lyn våknet så litt til live og fikk sendt i vei noen avslutninger, uten at noen av dem skapte trøbbel for Duffy.

  Selv om håpet om poeng var til stede for gjestene, svinnet det hen da Kristin Holmen ble sendt i dusjen etter å ha pådratt seg sitt andre gule kort i kampen.

  All tvil ble også fjernet da Andrine Mo fullførte hattricket sitt og sørget for 4-0 etter 79 minutter. Åsane hadde muligheter til å sette flere baller bak Sandra Rød Ask, men måtte nøye seg med fire mål. Likevel en svært imponerende og viktig 4-0-seier for bergenserne, som tar et lite steg vekk fra den verste nedrykkssumpen, mens Lyn står med begge bein plantet i bunnkampen etter tapet.

  Sjokkerte nok et topplag

  Avaldsnes – LSK Kvinner 1-0 (0-0)
  Mål: 1-0 Maria Hovmark (67)

  Avaldsnes har hatt som vane å stjele poeng fra topplagene på hjemmebane. 1-1 mot Vålerenga, 1-1 mot Rosenborg og 0-0 mot Brann sier sitt. Denne runden fikk de bryne seg på nok en storklubb hjemme på Karmøy, nemlig LSK Kvinner, som i det siste har vært i storform. Spørsmålet var om det var en ny overraskelse i vente eller ikke.

  De første 45 minuttene tydet hvert fall på at forhåndsfavoritten skulle få slite for poengene. Avaldsnes gjorde det svært vanskelig for LSK Kvinner, og det ble en jevnspilt og sjansefattig omgang.

  Avaldsnes sjokkerte nok et topplag denne runden. Foto: Alexander Larsen

  Gjestene var nærmest ved Emma Stølen Godø, men Kelsey Dougherty reddet. Alt i alt var det derimot ikke overraskende at det sto 0-0 til pause.

  Andre omgang startet i litt samme spor som den første, men etter timen fikk Hanna Dahl sjansen for Avaldsnes. Dessverre for kapteinen gikk avslutningen hennes på feil siden av stolpen.

  Litt senere var det duket for dansk show. Ingrid Jåstad spilte gjennom Maria Hovmark, som så gjorde alt selv. Den danske spissen viste klasse da hun dro av to forsvarere, før hun sendte karmøyingene i ledelsen via hanskene til Cecilie Fiskerstrand.

  LSK Kvinner fikk sin sjanse til å utligne da Rebecka Holum ble spilt gjennom, men et dårlig touch hindret LSK Kvinner-spilleren i å komme til avslutning. Dermed endte kampen 1-0 til Avaldsnes, som nok en gang sjokkerer et topplag og viser at de er best mot de beste.

  Artikkelen Fullt liv i gullkampen – spenning i bunnen ble først publisert på Toppserien.

  ]]> https://toppserien.no/nyheter/fullt-liv-i-gullkampen-spenning-i-bunnen/feed/ 0
  https://toppserien.no/nyheter/mulighet-for-revansj-etter-tap-i-overtidsdrama-sist/ https://toppserien.no/nyheter/mulighet-for-revansj-etter-tap-i-overtidsdrama-sist/#respond <![CDATA[Alexander Larsen]]> Sat, 10 Jun 2023 07:04:27 +0000 <![CDATA[Nyheter]]> https://toppserien.no/?p=24160 <![CDATA[

  To storkanoner møtes til dyst og en spiller i divisjonen kan forsvinne til Barcelona. Det skjer interessante ting både på og utenfor banen for tiden. [...]Les mer

  Artikkelen Mulighet for revansj etter tap i overtidsdrama sist ble først publisert på Toppserien.

  ]]> <![CDATA[

  Slik ser 9. serierunde ut i 1. divisjon:

  AaFK Fortuna – TIL 2020 12.30

  Øvrevoll Hosle – Hønefoss 13.00

  Kil/Hemne – Fyllingsdalen 15.00

  Grei – Grand Bodø 16.00

  Klepp – Kolbotn 16.00

  De to førstnevnte kampene spilles lørdag, resten søndag.

  Målfest i toppoppgjøret?

  90 minutter var spilt og AaFK Fortuna var på vei mot en uhyre sterk borteseier. 1-0-ledelse på Romssa Arena mot TIL 2020 så ut til å sikre tre poeng, men så snudde alt på overtid.

  Først kom utligningen da Sandra Simonsen sørget for 1-1. Istedenfor tre poeng så det ut til å bli ett.

  Men heller ikke ett klarte tangotrøyene å få med seg.

  For enda lenger inn i overtiden var 2-1 et faktum for hjemmelaget, da Selma Pettersen sørget for ekstase med sitt vinnermål.

  Denne helgen møtes lagene igjen – på motsatt arena, der hjemmelaget håper å ta revansje etter det bitre tapet. Og skal de henge seg på i kampen om direkte opprykk, er dette kampen de i alle fall ikke kan tape. Med seier vil det bare være ett poeng opp.

  Men TIL 2020 er serieleder for en grunn og har vist gryende form gjennom hele sesongen så langt. 6-0 hjemme mot Grei sist sier sitt. Laget sprudler offensivt og har pøst inn 22 mål, ett mer enn AaFK Fortuna. Så her ligger det an til å kunne bli en skikkelig målfest med to offensive lag.

  Så er spørsmålet hvilket lag som trekker det lengste strået og potensielt sikrer seg tre vitale poeng.

  Toppscoreren kan forsvinne til Champions League-mesteren

  Et annet viktig oppgjør denne helgen spilles på Jæren når Klepp tar imot Kolbotn.

  Klepp kjemper i bunnen og ligger på sisteplass med bare fem poeng, mens Kolbotn kjemper i motsatt ende av tabellen – på 2. plass – og kjemper om en retur til Toppserien. Kolbotn er faktisk det eneste laget uten tap denne sesongen.

  Denne uken skrev for øvrig Oppegård Avis om en spesiell avtale for spisstalentet Martine Trollsås Fenger. Stortalentet skal ifølge avisen ha muligheten å dra til Barcelona for en sum på 50.000 kroner før sin 17-årsdag. Det er ikke gode nyheter for Kolbotn om hun drar i så fall, toppscoreren i divisjonen. Det snakkes om en overgang til Barcelona sitt akademi og at hun allerede i vinter var på prøvespill der. Mer om den saken kan du lese her.

  Kolbotn-spiller Martine Trollsås Fenger har scoret ni mål og flest av alle så langt i sesongen. Foto: Marius Simensen / Bildbyrån

  De tre siste kampene ser slik ut:

    * Kil/Hemne – Fyllingsdalen
    * Grei – Grand Bodø
    * Øvrevoll Hosle – Hønefoss

  Kil/Hemne ser nå ut til å ha meldt seg ut av nedrykksstriden etter solide resultater den siste tiden. Det er nå sju poeng ned til direkte nedrykk, noe som er like mye som opp til kvalifisering for opprykk.

  Det samme gjelder helgens motstander, nyopprykkede Fyllingsdalen. Som nevnt mange ganger før har de imponert stort etter opprykket fra 2. divisjon, men den siste uken har nok vært noe tøffere med 0-6 i cupen mot Brann og 0-1 mot AaFK Fortuna. Samtidig har det vært tøff motstand, så det er ingen grunn for å legge seg ned.

  Grei fikk skikkelig juling sist helg da de tapte 0-6 borte mot TIL 2020. Hvordan svarer de på det her mot et lag som kjemper i bunnen? Grand Bodø er i fryktelig svak form om dagen og har ikke vunnet i serien siden 30. april. Sist ble det tap i bunnkampen mot Hønefoss på hjemmebane. Så nå trenger de å samle poeng igjen.

  Det samme gjelder Øvrevoll Hosle som har hatt en overraskende svak start på sesongen. De er for alvor med i nedrykksstriden slik det ser ut nå, samtidig som det forventes at laget kommer til å komme seg ut av den til slutt. Kanskje klarer de å sikre en liten luke denne helgen når Hønefoss er motstander? Lagene står nå med like mange poeng (8) før oppgjøret sparkes i gang.

  Slik ser tabellen ut før serierunden:

  TABELL | 1.DIVISJON
  1                    Tromsø IL 2020  10  15   22
  2                    AaFK Fortuna    10  12   21
  3                    Kolbotn         9   12   21
  4                    Fyllingsdalen   9   3    14
  5                    KIL/Hemne       9   -1   14
  6                    Øvrevoll Hosle  10  -1   11
  7                    Grei            9   -11  9 
  8                    Hønefoss BK     10  -12  8 
  9                    Grand Bodø      9   -11  7 
  10                   Klepp           9   -6   5 
  

  Artikkelen Mulighet for revansj etter tap i overtidsdrama sist ble først publisert på Toppserien.

  ]]> https://toppserien.no/nyheter/mulighet-for-revansj-etter-tap-i-overtidsdrama-sist/feed/ 0
  https://toppserien.no/nyheter/pressemelding-samarbeidet-med-freia-er-satt-pa-pause/ https://toppserien.no/nyheter/pressemelding-samarbeidet-med-freia-er-satt-pa-pause/#respond <![CDATA[Toppfotball Kvinner]]> Fri, 09 Jun 2023 11:39:37 +0000 <![CDATA[Nyheter]]> https://toppserien.no/?p=24176 <![CDATA[

  Pressemelding fra Toppfotball kvinner (TFK): I slutten av mai lanserte TFK et nytt samarbeid med Freia. Toppfotball Kvinner har i dag besluttet å sette samarbeidet med Freia Norge på pause. Dette skjer etter at TFK er gjort kjent med at Freias eier, Mondolez, har fabrikker i Russland. – Vi i Toppfotball kvinner, står skulder til skulder... Read More [...]Les mer

  Artikkelen Pressemelding: Samarbeidet med Freia er satt på pause ble først publisert på Toppserien.

  ]]> <![CDATA[

  Pressemelding fra Toppfotball kvinner (TFK):

  I slutten av mai lanserte TFK et nytt samarbeid med Freia. Toppfotball Kvinner har i dag besluttet å sette samarbeidet med Freia Norge på pause. Dette skjer etter at TFK er gjort kjent med at Freias eier, Mondolez, har fabrikker i Russland.

  – Vi i Toppfotball kvinner, står skulder til skulder med Ukraina og våre fotballvenner i sin frihetskamp mot Russland. Derfor har styret i TFK i dag besluttet å pause kampanjen vi har med Freia, inntil videre.

  – Denne beslutningen skyldes at Mondelez International er ført opp på Ukrainas liste over selskaper som fortsetter å ha virksomheter i Russland, sier daglig leder i Toppfotball kvinner, Hege Jørgensen

  – Inntil Mondelez International, har stengt ned sine fabrikker i Russland, så ser ikke vi at vi kan fortsette samarbeidet med Freia. Begge parter forstår at denne situasjonen er veldig vanskelig. Vi har derfor blitt enige om å pause kampanjen, inntil fabrikkene er stengt, uttaler Jørgensen.

  TFK har underrettet Freia om beslutningen og alle kampanjer og all form for profilering innstilles.

  Spørsmål om beslutningen kan rettes til daglig leder i TFK: Hege Jørgensen (988 72 835)

  Artikkelen Pressemelding: Samarbeidet med Freia er satt på pause ble først publisert på Toppserien.

  ]]> https://toppserien.no/nyheter/pressemelding-samarbeidet-med-freia-er-satt-pa-pause/feed/ 0
  https://toppserien.no/nyheter/tittelutfordrerne-fra-forrige-sesong-barker-sammen-nokkelkamp-i-bunnen/ https://toppserien.no/nyheter/tittelutfordrerne-fra-forrige-sesong-barker-sammen-nokkelkamp-i-bunnen/#respond <![CDATA[Alexander Larsen]]> Fri, 09 Jun 2023 11:32:20 +0000 <![CDATA[Nyheter]]> https://toppserien.no/?p=24148 <![CDATA[

  Rollene er snudd. Nå er det Vålerenga som troner øverst og Brann som er på etterskudd. Kan bergenserne likevel yppe seg mot serielederen? [...]Les mer

  Artikkelen Tittelutfordrerne fra forrige sesong barker sammen – nøkkelkamp i bunnen ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 13. serierunde ut:

  RUNDE 13 | TOPPSERIEN
  Arna-Bjørnar           1 - 1  Åsane               
  Avaldsnes Toppfotball  1 - 1  Vålerenga           
  LSK Kvinner            1 - 2  Rosenborg BK Kvinner
  Røa Fotball Elite      1 - 0  Lyn                 
  SK Brann               0 - 0  Stabæk              
  



  Få – om noen – hadde sett for seg at den regjerende seriemesteren skulle være hektet av i gullkampen allerede etter 13 serierunder. Men det er de. Hele 18 poeng skiller lagene før oppgjøret på Intility denne helgen, der det nok er et heltent og revansjesugent Vålerenga-lag som møter opp.

  Grunnen til det er at de skuffet stort i midtuken og bare klarte 1-1 på bortebane mot tabelljumbo Avaldsnes. Serielederen tok ledelsen, men ga den fra seg og kom aldri opp på det nivået vi har vært vant til å se denne sesongen.

  Hjemme på Intility har de foreløpig gjort rent bort og vunnet samtlige kamper, så her skal Brann virkelig få testet seg.

  Heller ikke de hadde all verden å juble for tirsdag kveld.

  Stabæk var motstander på Stemmemyren, men det endte bare med ett poeng og null poeng i solskinnet i Bergen. Stabæk bommet straffe, samtidig som Brann kanskje hadde en feilaktig annullert scoring.

  Stortalenter klare for ny klubb

  Onsdag ble det for øvrig bekreftet at Brann har signert stortalentet Tomine Svendheim fra Arna-Bjørnar. Venstrebacken har signert en avtale frem til sommeren 2026.

  Og nettopp Arna-Bjørnar skal få testet seg skikkelig denne helgen når de møter Rosenborg på bortebane.

  Bergenserne var på vei mot en svært viktig seier mot Åsane tirsdag, men rotet det til på overtid og slapp inn 1-1 over fem minutter på overtid. Dermed er de fortsatt på kvalifiseringsplass for nedrykk.

  Rosenborg derimot har slått tilbake etter 1-3-tapet mot Vålerenga, og har siden den kampen slått både Brann og LSK Kvinner i serien.

  Også de har gjort en solid signering denne uken.

  Onsdag ble det bekreftet at Avaldsnes-juvelen Cille Nilsen er klar for klubben. Midtbanespilleren har signert en treårskontrakt med Rosenborg.

  Cille Nilsen ble denne uken presentert som ny RBK-spiller. Foto: Vegard Grøtt / Bildbyrån

  Status i de andre kampene

  De tre gjenstående kampene denne helgen ser slik ut:

    * Stabæk – Røa
    * Åsane – Lyn
    * Avaldsnes – LSK Kvinner

  Stabæk kan med seier mot Røa hekte seg på litt høyere opp på tabellen, men vil med tap få det litt vanskeligere å ta igjen helgens motstander som er fire poeng foran på tabellen og oppe på 4. plass. Riktignok har Stabæk to kamper mindre spilt.

  For Åsane er det liten tvil om at deres dramatiske utligningsmål mot Arna-Bjørnar kan være gull verdt. Det gjør at de fortsatt er på trygg plass, men bare to poeng skiller ned til nedrykk. Her er det et svært viktig oppgjør, for også Lyn er i samme situasjon og står med elleve poeng. Dette er kampen ingen av lagene virkelig ikke ønsker å tape. Da er man for alvor med i nedrykkskampen.

  Kan Avaldsnes nok en gang ta poeng mot et topplag på hjemmebane? 1-1 mot Vålerenga, 1-1 mot Rosenborg og 0-0 mot Brann så langt denne sesongen er svært imponerende. Så dette blir på ingen måte walkover for LSK Kvinner.

  Slik ser tabellen ut før runden:

  TABELL | TOPPSERIEN
  1                    Vålerenga              15  30   37
  2                    Rosenborg BK Kvinner   14  24   31
  3                    LSK Kvinner            14  9    24
  4                    Røa Fotball Elite      15  3    20
  5                    SK Brann               14  1    19
  6                    Stabæk                 13  -4   16
  7                    Åsane                  14  -8   14
  8                    Avaldsnes Toppfotball  13  -18  12
  9                    Lyn                    14  -15  11
  10                   Arna-Bjørnar           14  -22  9 
  

  Artikkelen Tittelutfordrerne fra forrige sesong barker sammen – nøkkelkamp i bunnen ble først publisert på Toppserien.

  ]]> https://toppserien.no/nyheter/tittelutfordrerne-fra-forrige-sesong-barker-sammen-nokkelkamp-i-bunnen/feed/ 0
  https://toppserien.no/nyheter/for-kampen-avaldsnes-lsk-kvinner/ <![CDATA[Admin]]> Fri, 09 Jun 2023 07:21:59 +0000 <![CDATA[Nyheter]]> https://toppserien.no/nyheter/for-kampen-avaldsnes-lsk-kvinner/ <![CDATA[

  Etter tirsdagens 1-2-tap mot Rosenborg er vi klare for å slå tilbake. Vi setter oss på flyet og tar turen til Karmøy for å møte Avaldsnes klokken 16.45 på lørdag. Har du husket å melde deg på vår fotballskole som er i sommer? Les mer og bli med her! Avaldsnes var første motstander i årets... Read More [...]Les mer

  Artikkelen Før kampen: Avaldsnes – LSK Kvinner ble først publisert på Toppserien.

  ]]> <![CDATA[

  Etter tirsdagens 1-2-tap mot Rosenborg er vi klare for å slå tilbake. Vi setter oss på flyet og tar turen til Karmøy for å møte Avaldsnes klokken 16.45 på lørdag.

  Har du husket å melde deg på vår fotballskole som er i sommer? Les mer og bli med her!

  Avaldsnes var første motstander i årets sesong da de kom på besøk til oss i LSK-hallen tidligere i år. Oppgjøret endte 4-0 i en kamp hvor vi hadde full kontroll fra start til slutt. Signe Holt Andersen, Emilie Woldvik, Katrine Winnem Jørgensen og Emma Stølen Godø scoret målene i serieåpningen.

  Etter noen brukbare resultater tidlig i sesongen, har det gått tråere for Avaldsnes den siste tiden. Fasit etter 12 kamper er syv tap, tre uavgjorte og kun to seire, som plasserer laget helt sist på tabellen i Toppserien.

  Avaldsnes kommer noe overraskende fra en uavgjort hjemme mot Vålerenga i forrige runde.

  Etter tirsdagens tap mot RBK, er André Bergdølmo og jentene klare for å slå tilbake mot Avaldsnes:

  – Vi kommer fra et knepent 1-2-tap mot Rosenborg på tirsdag og vi ser frem mot å slå tilbake. Laget leverte mye bra og det har vært en del positivt å bygge videre på inn i treningsdagene i forkant av Avaldsnes-kampen. Samtidig burde vi vært enda skarpere i noen faser av spillet, og dette er områder vi har terpet på i treningene inn mot helgen, sier André.

  – Mot Avaldsnes får vi et helt annet kampbilde, og vi møter nok mest sannsynlig et lag som kommer til å ligge lavt og kompakt. Jentene har trent godt denne uken, og vi er fornøyde med de justeringene vi har gjort taktisk, så jeg håper og tror vi er godt forberedt til hva som venter oss på lørdag, sier André.

  Billetter

  Link til billettsalg finner du her

  Kampen sendes på NRK1.

  VI – OSS – SAMMEN

  Artikkelen Før kampen: Avaldsnes – LSK Kvinner ble først publisert på Toppserien.

  ]]>
  https://toppserien.no/nyheter/cille-nilsen-har-signert-for-ny-klubb/ https://toppserien.no/nyheter/cille-nilsen-har-signert-for-ny-klubb/#respond <![CDATA[Admin]]> Wed, 07 Jun 2023 12:27:40 +0000 <![CDATA[Nyheter]]> https://toppserien.no/nyheter/cille-nilsen-har-signert-for-ny-klubb/ <![CDATA[

  En av landets største fotball talenter, Cille Nilsen (17), er tapt for Avaldsnes. Stordjenta har signert en 3 årskontrakt med Rosenborg, og forlater Avaldsnes i sommer. Dette er den andre lokale spilleren som forlater oss til fordel for Rosenborg. -Vi har vært i dialog med Cille og hennes familie siden i fjor med tilbud om... Read More [...]Les mer

  Artikkelen Cille Nilsen har signert for ny klubb ble først publisert på Toppserien.

  ]]> <![CDATA[

  En av landets største fotball talenter, Cille Nilsen (17), er tapt for Avaldsnes. Stordjenta har signert en 3 årskontrakt med Rosenborg, og forlater Avaldsnes i sommer. Dette er den andre lokale spilleren som forlater oss til fordel for Rosenborg.

  -Vi har vært i dialog med Cille og hennes familie siden i fjor med tilbud om ny og forbedret kontrakt, men uten å lykkes, sier sportssjef i Avaldsnes Rune Lothe, som gjerne skulle sett at Cille fortsatte i Avaldsnes. Vi får ta det til oss at vi har lykkes med å få frem nok en spiller som de største og beste klubbene finner attraktiv, legger Lothe til.

  -Dette er den andre spilleren som forlater oss gratis til fordel for Rosenborg. Vi synes det er flott at vi klarer å utvikle spillere til norsk topp fotball, men skulle gjerne fått betalt for den jobben vi gjør uttaler Avaldsnes sportssjefen videre.

  Cille Nilsen kom til Avaldsnes fra Stord foran sesongen 2021 like etter at hun var fylt 16 år og har vært proff siden 16 års dagen. Til tross for sin unge alder har hun allerede rukket å få med seg 44 Toppserie- og 7 NM cup kamper i Avaldsnesdrakten. I tillegg har Stordjenta spilt 21 aldersbestemte landskamper og scoret fire mål.

  – Vi takker Cille for hennes innsats hos oss og ønsker Cille lykke til i Rosenborg. Vi er sikre på at hun vil lykkes også i den klubben, avslutter sportssjef Rune Lothe, som også retter en stor takk til Arne Utvik og hans selskaper, A.Utvik AS og LeieEie AS som har betalt Cilles lønn i Avaldsnes, og som stod klar til å fortsette med det.

  Artikkelen Cille Nilsen har signert for ny klubb ble først publisert på Toppserien.

  ]]> https://toppserien.no/nyheter/cille-nilsen-har-signert-for-ny-klubb/feed/ 0
  https://toppserien.no/nyheter/arna-bjornar-talent-signert-med-brann/ https://toppserien.no/nyheter/arna-bjornar-talent-signert-med-brann/#respond <![CDATA[Admin]]> Wed, 07 Jun 2023 11:12:40 +0000 <![CDATA[Nyheter]]> https://toppserien.no/nyheter/arna-bjornar-talent-signert-med-brann/ <![CDATA[

  Tomine som har vært Arna-Bjørnar spiller siden hun var fem skal nå videre i karrieren og over til Brann fra 23 juli. Tomine debuterte i Toppserien i mai 2022, og har i tillegg spilt på aldersbestemte lag siden hun var 15. Fra Brann sine nettsider: – Det er spennende. Det er nye utfordringer, og så... Read More [...]Les mer

  Artikkelen Arna-Bjørnar talent signert med Brann ble først publisert på Toppserien.

  ]]> <![CDATA[

  Tomine som har vært Arna-Bjørnar spiller siden hun var fem skal nå videre i karrieren og over til Brann fra 23 juli.

  Tomine debuterte i Toppserien i mai 2022, og har i tillegg spilt på aldersbestemte lag siden hun var 15.

  Fra Brann sine nettsider:

  – Det er spennende. Det er nye utfordringer, og så er det jo Brann, da. Det er jo ganske kult, sier Svendheim.

  Hun har vært aktiv både innenfor friidrett, håndball og fotball, men til slutt falt valget på fotball.

  – Det var fotball som var gøyest, og det var det jeg likte best å dra på trening på. I tillegg så liker jeg lagfølelsen og å ha et lag rundt meg, sammenlignet med friidrett hvor man er mye mer alene. Det er mye gøyere å spille på lag med folk, sier hun.

  Som spiller beskriver hun seg selv slik:

  – Jeg er en rask, offensiv vingback, som liker å være med fremover og er god til å slå innlegg. I tillegg så har jeg har en god fot og tar gode valg på banen.

  Før overgangen til Brann gjenstår noen uker til som Arna-Bjørnar-spiller, og i den siste kampen før sommerferien skal Brann ta turen til Arna Idrettspark.

  – Det blir litt spesielt, men da er jeg fortsatt AB-spiller og skal gjøre alt for å slå Brann, avslutter hun med et smil.

  Sportssjef i Arna-Bjørnar, Erik Mjelde, sier at han kommer til å kjenne på at Svendheim ikke er i AB lenger, men synes det er viktig å utvikle fotballspillere slik at de får realisert drømmene sine.

  – Det er jo litt blandede følelser. Tomine er en Arna-jente som har spilt her hele sitt liv, og jeg har fulgt hun i over 3 og et halvt år. Det blir jo fort litt personlig når man kommer så tett på, og når spillere ikke skal være her lenger så kjenner jeg at det er litt vondt. Samtidig så er det fotball og en fotballverden vi skal forholde oss til, og det er viktig å gi jentene drømmer og muligheter når det kommer en så stor klubb som Brann som ønsker å kjøpe de, sier Mjelde.

  Artikkelen Arna-Bjørnar talent signert med Brann ble først publisert på Toppserien.

  ]]> https://toppserien.no/nyheter/arna-bjornar-talent-signert-med-brann/feed/ 0
  https://toppserien.no/nyheter/best-i-oslo-vest/ <![CDATA[Admin]]> Wed, 07 Jun 2023 08:04:28 +0000 <![CDATA[Nyheter]]> https://toppserien.no/nyheter/best-i-oslo-vest/ <![CDATA[

  Vi vinner fortjent mot Lyn Vi har et intenst program i år. 10 kamper siden 6. mai er mye, og fire kamper de siste 10 dagene. Men vi har jo greid oss bra. Og det blir bare fire dager fra Lynkampen til neste toppseriekamp. Statistikken fra tirsdagens kamp mot Lyn viser: Røa Dynamite Girls har... Read More [...]Les mer

  Artikkelen Best i Oslo Vest ble først publisert på Toppserien.

  ]]> <![CDATA[

  Vi vinner fortjent mot Lyn

  Vi har et intenst program i år. 10 kamper siden 6. mai er mye, og fire kamper de siste 10 dagene. Men vi har jo greid oss bra. Og det blir bare fire dager fra Lynkampen til neste toppseriekamp.

  Statistikken fra tirsdagens kamp mot Lyn viser:

    * Røa Dynamite Girls har 6 avslutninger på mål – Lyn har ingen (0)
    * Røa Dynamite Girls har 5 avslutninger utenfor mål – Lyn har 3

  (De tre offside-annulerte scoringene teller selvfølgelig, som vanlig, ikke med i statistiken for noen av lagene, men de booster jo litt ekstra temperaturen både på og av banen:))

  Nabooppgjør mot Lyn pleier å bli tette, og denne kampen ble også preget av varmen. Dommeren valgte å legge inn flere drikkepauser underveis på årets hittil varmeste dag. Varmen satte også preg på kampen – som rent spillmessig – ikke ble like intenst og fartsfylt som vi pleier….selv om temperaturen mellom spillerne innimellom også var høy:)

  Allerede i åpningsminuttet fikk vi en stor sjanse. Julie finner Oline – som igjen kliner ballen hårfint over Lynmålet.

  Etter 9 minutters spill klarer Lyn akkurat å parere en flott heading fra Ragne – som forøvrig var en mester i lufta i denne kampen – og sende ballen rett over mål og til corner.

  Vi hadde et kompakt og godt forsvar gjennom hele kampen, og – som statistikken over viser – fungerte dette godt mot et «sjansefritt» Lyn. Nok en gang viser vi at vi mestrer dødballsituasjoner godt, men lykkes allikevel ikke med å sette ballen i mål.

  Vi går til pause som det sterkeste laget, men det står 0-0

  Andreomgangen likner, på mange måter, førsteomgang. Det er få sjanser, men etter 67 minutters sender Oline en fin ball til Julie foran Lynmålet. Hun skyter, men keeper redder.

  To minutter senere gjør Anya det hun er supergod på; Hun er knallsterk og fører ballen oppver på venstre side av banen. Deretter trekker hun inn mot sentrum og slår en glitrende pasning til Oline. Oline fyrer av et knallhardt skudd fra rett utenfor 16-meteren, som nok de fleste på stadion «ser» i mål. Det kommer et stor «åååååhh» fra publikum, men ballen stryker igjen rett utenfor Lynmålet.

  Når det har gått 85 minutter, kommer Kristin inn på banen, og Tuva går ut. Dommeren legger til 2 minutter på tampen av tiden, og det er nok for oss. Når Hildegunn tar et lagnt utspill, blir ballen stusset videre mot Lynmålet i hodeduellen mellom Julie og en Lynforsvarer. Der er Kristin! Godt plassert midt foran mål og med Lynforsvarere på begge sider, kommer på løp og er raskest av alle. Hun setter ballen iskaldt i mål bak Lynkeeperen i det 91 spilleminuttet.

  Perfekt avslutning, og – ut i fra sjanser og spill – vel fortjent seier i denne kampen!

  Etter denne runden er Røa Dynamite Girls igjen opp på 4 plass på Toppserie-tabellen

  Allerede lørdag 10. juni reiser vi til Nadderud for å møte Stabæk.

  Neste hjemmekamp er søndag 18. juni mot Åsane. Billetter finner du HER.

  Vi vil samtidig oppfordre ALLE til å sette av lørdag 24. juni, kl 16:45. Da skal vi forsøke å sette publikumsrekord og runde minst 600 tilskuere på Røabanen. Dette er en direktesendt storkamp på NRK, men vi vil at du skal vise hele NORGE på TV at Røa fyller tribunen og lager fest. Det KRONEKAMP og GRATIS INNGANG FOR ALLE . Billetter finner du HER. Reserver allerede NÅ!!!!

  Høydepunktene fra kampen ser du her:

  Alle foto: Erling Løkken

  Artikkelen Best i Oslo Vest ble først publisert på Toppserien.

  ]]>
  https://toppserien.no/nyheter/tap-mot-rosenborg/ https://toppserien.no/nyheter/tap-mot-rosenborg/#respond <![CDATA[Admin]]> Tue, 06 Jun 2023 20:59:05 +0000 <![CDATA[Nyheter]]> https://toppserien.no/nyheter/tap-mot-rosenborg/ <![CDATA[

  Kveldens kamp mot Rosenborg var et jevnspilt oppgjør, hvor dessverre gjestene trakk det lengste strået. Oppgjøret endte 1-2. Kampreferat Det er en meget jevnspilt første 20 minutter, hvor begge lag bytter på å ha ball, uten at det skapes noen store farligheter. Etter 20 passerte har vi 10 veldig gode minutter, og vi er nære... Read More [...]Les mer

  Artikkelen Tap mot Rosenborg ble først publisert på Toppserien.

  ]]> <![CDATA[

    Kveldens kamp mot Rosenborg var et jevnspilt oppgjør, hvor dessverre gjestene trakk det lengste strået. Oppgjøret endte 1-2.

    Kampreferat

    Det er en meget jevnspilt første 20 minutter, hvor begge lag bytter på å ha ball, uten at det skapes noen store farligheter. Etter 20 passerte har vi 10 veldig gode minutter, og vi er nære ved å ta ledelsen på en corner etter 26 minutter. Hjørnesparket slås på hodet til Katrine Winnem Jørgensen som får til en brukbar heading, men keeper redder.

    Vi fortsetter å være gode utover i omgangen, og vi kommer oss til flere gode innlegg, men trønderne er gode i egen boks. Likevel er det gjestene som skal score, da det har gått 36 minutter. Det slås et innlegg langs bakken fra venstre som de klarer å pirke i mål på bakerste.

    På tampen av omgangen kommer de på en kontring og scorer sitt andre mål, og stillingen er 0-2 til pause. En jevnspilt omgang, hvor RBK er effektive og setter sine sjanser.

    I 2. omgang går vi rett i angrep, og under tre minutter inn i omgangen scorer vi til 1-2. Vi broderer oss gjennom på høyresiden før Katrine Winnem Jørgensen skyter via bortelagets keeper og i mål.

    Vi fortsetter å være gode de første 15 av omgangen, og vi nære ved å utligne ved Amanda Johnsson Haahr som forsøker seg med en curl på bakerste, men skuddet går utenfor.

    Etter 68 minutter er RBK nære ved å legge på til 1-3, men Cecilie Fiskerstrand redder mesterlig to ganger.

    Utover i omgangen tar vi tilbake initiativet i kampen, men de store sjansene uteblir. Vi fortsetter å ha kontroll på kampen, men vi klarer ikke skape de altfor store sjansene. Vi er best i 2. omgang, men RBK er gode på å forsvare eget mål.

    Kampen ender 1-2. Vi leverer en god kamp, og på en annen dag kunne det endt annerledes. Vi tar med oss mye positivt inn i helgens kamp mot Avaldsnes.

    LSK Kvinner 1-2 Rosenborg

    48′ Selvmål

    Gult kort: 79′ Emma Stølen Godø, 89 Mimmi Löfwenius Veum

    Lagoppstilling: Cecilie Fiskerstrand, Emilie Woldvik (c) – Mia Authen – Marte Hjelmhaug – Oda Johansen, Emma Stølen Godø – Katrine Winnem Jørgensen – Tilde Andersson (75′), Signe Holt Andersen – Mimmi Löfwenius Veum – Amanda Johnsson Haahr

    Benk: Thiril Erichsen, Rebecka Holum, Laura Gashi, Tonje Pedersen, Madelen Dahlstrøm, Mille Ivi Christensen (75′)

    Nå venter Avaldsnes borte førstkommende lørdag 16:45.

    VI – OSS – SAMMEN

  Artikkelen Tap mot Rosenborg ble først publisert på Toppserien.

  ]]> https://toppserien.no/nyheter/tap-mot-rosenborg/feed/ 0
  https://toppserien.no/nyheter/tent-gullhap-og-skikkelig-nedrykksdrama/ https://toppserien.no/nyheter/tent-gullhap-og-skikkelig-nedrykksdrama/#respond <![CDATA[kristianmoe]]> Tue, 06 Jun 2023 19:52:19 +0000 <![CDATA[Nyheter]]> https://toppserien.no/?p=24127 <![CDATA[

  Det ble ikke veldig målrikt denne midtukerunden i Toppserien. Likevel bød den på mer enn nok drama. Avaldsnes rystet serieleder Vålerenga, som snublet på Karmøy, mens Rosenborg tente gullhåpet med seier. I tillegg ble det både overtidsdrama og straffebom. [...]Les mer

  Artikkelen Tent gullhåp og skikkelig nedrykksdrama ble først publisert på Toppserien.

  ]]> <![CDATA[

  Runden

  Arna-Bjørnar – Åsane 1-1

  LSK Kvinner – Rosenborg 1-2

  Avaldsnes – Vålerenga 1-1

  Røa – Lyn 1-0

  Brann – Stabæk 0-0

  Overtidsdrama i nedrykkskampen

  Arna-Bjørnar – Åsane 1-1 (1-0)
  Mål: 1-0 Sofie Bjørnsen (19), 1-1 Karen Kraft Vistnes (90+5)

  På Arna denne midtukerunden ble det spilt et svært viktig oppgjør. I første rekke en intens kamp mellom to lag som sliter i bunnen, mens i andre rekke var det et lokaloppgjør. Uansett var det mye på spill da Arna-Bjørnar fikk besøk av Åsane, der vinneren både ville få tre uhyre viktige poeng i nedrykkskampen og «bragging rights».

  I lokaloppgjøret var det hjemmelaget som åpnet best og skapte tidlig to enorme sjanser, men på smått utrolig vis klarte verken Marie Johansdottir eller Linnea Sælen å sette ballen i mål.

  Det skulle det derimot vise seg at Sofie Bjørnsen klarte da stadionuret viste 19 minutter. Den offensive midtbanespilleren plukket opp en klarering på 16 meter og på mesterlig vis banket hun ballen i nettet via tverrliggeren. En praktscoring som ga Arna-Bjørnar ledelsen.

  Gjestene slet i første del av omgangen, men spilte seg mer inn i kampen etter hvert. Men det ble med ballbesittelsen for Åsane, som ikke maktet å skape målsjanser. Det gjorde at 1-0 sto seg til pause.

  Etter pause skulle derimot Åsane få en god sjanse, men Ida Norstrøm fikk reddet det gode forsøket fra Andrine Mo. Resten av omgangen var ganske jevnspilt.

  Tora Osa hadde et glimrende langskudd som ble mesterlig slått unna av Savanna Duffy. Utover dette var det få sjanser foran begge målene.

  Åsane virket tafatte foran mål, helt til stadionuret nærmet seg 90 minutter. Da våknet Milena Kokosz, som kom seg to gedigne sjanser til å berge poeng. Men midtbanespilleren brente begge.

  Dermed så det ut til at Arna-Bjørnar skulle stikke av med tre enormt viktige poeng, men så, langt inne på overtiden steg Karen Kraft Vistnes til værs og stanget inn utligningen for Åsane, som nok en gang stjeler med seg poeng takket være en sen overtidsscoring.

  Arna-Bjørnar måtte se tre uhyre viktige poeng glippe langt inne på overtiden i nedrykkskampen mot Åsane. Foto: Marius Simensen

  Tente gullhåpet

  LSK Kvinner – Rosenborg 1-2 (0-2)
  Mål: 0-1 Synne Skinnes Hansen (35), 0-2 Synne Skinnes Hansen (44), 1-2 Rugile Rulyte selvmål (47)

  Det var ikke bare i Bergen det ble spilt en enormt viktig kamp. I LSK-hallen skulle det spilles et oppgjør ingen av lagene hadde råd til å tape om de skulle henge med i gullkampen, da LSK Kvinner ønsket Rosenborg velkommen til dyst.

  Oppgjøret mellom de to topplagene ble en jevnspilt og sjansefattig affære den første halvtimen. Spillet foregikk mellom de to sekstenmeterne, og det ble ikke produsert en eneste skikkelig målsjanse.

  Men 10 minutter før pause, skrudde Rosenborg til et hakk og viste dødelig effektivitet. Anna Jøsendal dro seg nedover venstresiden og la inn mot femmeteren. Der dukket motsatt kant, Synne Skinnes Hansen opp, og pirket inn ledermålet for trønderne.

  Skinnes Hansen var heller ikke ferdig med å gjemsøke gamleklubben. Minuttet før pause var hun på farten igjen, denne gangen i bakrom. Nok en gang var Jøsendal nest sist på ballen og sendte høyrekanten alene gjennom. Der var Skinnes Hansen iskald og lobbet inn 2-0 over en utrusende Cecilie Fiskerstrand.

  0-2 var et tungt utgangspunkt for LSK Kvinner før andre omgang, men gultrøyene fikk tent et håp tidlig i omgangen, takket være litt hjelp fra Rugile Rulyte i Rosenborg-målet. Katrine Winnem Jørgensen sendte i vei et skudd fra helt nede ved dødlinja. Ballen traff Rulyte og gikk videre inn i mål, og det sto 1-2.

  Tross den raske reduseringen klarte ikke hjemmelaget å sette Rosenborg under et voldsomt press. Trønderne var nærmere å øke ledelsen enn LSK Kvinner var utligning. Kampen ebbet dermed litt ut med 2-1-seier til Rosenborg, som knapper innpå Vålerenga og tenner gullhåpet igjen.

  Rystet serielederen

  Avaldsnes – Vålerenga 1-1 (0-1)
  Mål: 0-1 Susan Ama Duah selvmål (16), 1-1 Maria Hovmark (64)

  Det var topp mot bunn da serieleder Vålerenga tok turen til Karmøy for å møte Avaldsnes. For oppgjøret var det ingen tvil om at hovedstadslaget var enorme favoritter, men Avaldsnes har overrasket storkanonene tidligere denne sesongen og håpte på et nytt sjokkresultat her.

  Karmøyingene gjorde det også vanskelig for serielederen i innledningen og åpnet best. Men i målprotokollen fikk vertene en skikkelig kalddusj like etter at kvarteret var passert. Keeper Kelsey Dougherty måtte gi retur på et innlegg fra Karina Sævik. Den gikk rett i Susan Ama Duah, som måtte se at ballen gikk over målstreken og ga Vålerenga ledelsen.

  Spillemesssig var Avaldsnes fullt på høyde med Vålerenga og langt fra underlegne. Ingen av lagene virket særlig farlige foran mål, og det tidlige selvmålet ble første omgangs eneste nettkjenning.

  Etter hvilen var Karina Sævik nære ved å doble for gjestene, men isteden var det Avaldsnes som fikk noe å juble for. 64 minutter var spilt da Kristina Svandal sendte et presist innlegg inn i feltet. Der ventet Maria Hovmark som elegant styrte inn utligningen med et pent hodestøt.

  Selv om Vålerenga jaktet seier og var ikke ufarlige resten av omgangen, klarte Avaldsnes å holde unna og tar dermed nok en poeng fra en av topplagene.

  Avaldsnes tok en ny skalp mot ett av topplagene. Denne gangen var det serieleder Vålerenga som gikk på poengtap mot karmøyingene. Foto: Alexander Larsen

  Tre annullerte mål

  Røa – Lyn 1-0 (0-0)
  Mål: 1-0 Kristin Haugstad (90+1)

  Et oppgjør som på forhånd var ventet å bli jevnt, var kampen mellom Røa og Lyn. Førstnevnte har imponert stort denne sesongen, mens Lyn på sin side har skuffet litt ut ifra forventningene. Men et lag med en superspiss i storform vil alltid være farlige.

  Det var derimot Røa som virket farligst ut av startblokkene og kunne tatt en tidlig ledelse. Men Oline Fuglem skjøt utenfor, mens en Lyn-forsvarer reddet headingen til Ragne Svastuen på streken.

  Da 17 minutter var spilt hadde Tuva Espås ballen i nettet, men angrepsspilleren ble avvinket for offside og scoringen ble annullert.

  Så var det Lyn og Kamilla Melgård som fikk kjenne på nettsus. Kantkometen chippet ballen i nettet, men også Melgård ble avvinket for offside i forkant.

  Absurd nok havnet ballen i mål for tredje gang før pause da Trine Skjelstad Jensen satte ballen i mål. Men heller ikke denne gangen ble målet stående, grunnet nok en offiside i forkant. Merkelig nok var det målløst til pause på Røabanen.

  Andre omgang ble ikke like actionfylt, selv om Røa var nære scoring ved et par anledninger. Kampen virket dermed til å ebbe ut med 0-0, men på overtid dukket innbytter Kristin Haugstad opp for Røa. Hun ble stusset gjennom og alene med keeper sendte hun hele Røabanen til himmels med en sikker avslutning, og sikret tre poeng for Røa.

  Kostbar straffebom

  Brann – Stabæk 0-0 (0-0)
  Mål:

  På Stemmemyren var fokuset for Brann å slå tilbake etter 0-2-tap i storkampen på Lerkendal i helgen. Det ble derimot ingen enkel oppgave mot et Stabæk-lag, som kom inn i oppgjøret med en smått omdiskutert seier over Avaldsnes.

  Den første halvtimen i Bergen var svært lite innholdsrik. Lagene nullet hverandre ut på en god måte, som resulterte i at omtrent ingenting skjedde foran noen av målene.

  Men det siste kvarteret tok det litt fyr. Først ble Stabæk tildelt straffespark da Andrea Anderdal ble felt. Justine Kielland steg fram, men forsøket fra 11-meteren ble reddet av Aurora Mikalsen.

  Knappe ti minutter senere smalt det i andre enden av banen. Maria Brochmann trodde hun hadde stanget Brann i føringen med en knallhard heading, men spissen ble avvinket for offside.

  Like etter var Melissa Bjånesøy nære, men heller ikke hun klarte å sette ballen i mål.

  Starten på andre omgang ble lik slutten av første. Bjånesøy var frempå for Stabæk med et kanonskudd fra distanse med retning krysset, men Mikalsen fikk slått ballen i tverrliggeren og ut.

  Deretter var det Brann og Cecilie Redisch Kvamme som fikk sjansen, men Brann-kapteinen satte ballen utenfor fra god posisjon.

  Etter en underholdende start dabbet kampen sakte, men sikkert ut. Lagene gikk tilbake til å nulle hverandre ut og til slutt endte det målløst mellom Brann og Stabæk på Stemmemyren.

  Artikkelen Tent gullhåp og skikkelig nedrykksdrama ble først publisert på Toppserien.

  ]]> https://toppserien.no/nyheter/tent-gullhap-og-skikkelig-nedrykksdrama/feed/ 0