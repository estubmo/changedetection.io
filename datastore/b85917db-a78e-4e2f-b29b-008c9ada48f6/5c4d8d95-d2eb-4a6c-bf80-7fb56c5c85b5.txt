  https://toppserien.no/nyheter/det-historiske-derbyet-pa-ullevaal-stadion/ https://toppserien.no/nyheter/det-historiske-derbyet-pa-ullevaal-stadion/#respond <![CDATA[Toppfotball Kvinner]]> Mon, 29 May 2023 18:51:11 +0000 <![CDATA[Nyheter]]> https://toppserien.no/?p=23988 <![CDATA[

  For første gang på kvinnesiden møtes Lyn og Vålerenga på Ullevaal Stadion. Lørdag 3. juni barker de sammen i «Kampen om Oslo». Kampen spilles 13.00 og sendes på NRK 1 og NRK TV. Derbyet mellom øst og vest går tilbake mange tiår. Det handler om prestisje og stolthet. Både for spillere, klubb og supportere. Vålerenga... Read More [...]Les mer

  Artikkelen Et historisk derby på Ullevaal Stadion ble først publisert på Toppserien.

  ]]> <![CDATA[

  For første gang på kvinnesiden møtes Lyn og Vålerenga på Ullevaal Stadion. Lørdag 3. juni barker de sammen i «Kampen om Oslo».

  Kampen spilles 13.00 og sendes på NRK 1 og NRK TV.

  Derbyet mellom øst og vest går tilbake mange tiår. Det handler om prestisje og stolthet. Både for spillere, klubb og supportere. Vålerenga er klare favoritter etter en imponerende sesong så langt. Etter helgens seier mot Rosenborg har de skapt en liten luke ned til tabelltoer Rosenborg.

  – Jeg tror de gleder seg veldig. Kampene mellom Lyn og Vålerenga betyr litt ekstra for begge klubbene. Rammene rundt kommer til å bli fine og forhåpentligvis kommer det masse mennesker. Begge lag fortjener det og kvinnefotballen er så i vinden, sier trener i Vålerenga, Nils Lexerød.

  Kjøp billett til Lyn – Vålerenga her!

  Vålerenga vant forrige kamp mot Lyn 4-0.
  Foto: Vegard Grøtt / BILDBYRÅN

  En kamp som folk husker

  Lyn har ikke vært like solide så langt, men ligger jevnt med resten av lagene på nedre halvdel av tabellen. Julie Jorde har vært i klubben siden 2018, og har kjent på følelsene knyttet til derbyet i mange sesonger.

  – Hver gang vi spiller mot Vålerenga, uavhengig nivå, så er det en kamp man gleder seg til. Man kjenner skikkelig at man vil prestere bra og vinne. Det ønsket er selvfølgelig like stort nå i Toppserien, forteller hun.

  – Vi ønsker at så mange som mulig ønsker å komme på kampen, og at det blir en kamp som folk husker. Det blir en bra match og mye spenning. Det hadde vært veldig gøy om det kom mange unge jenter på kamp også, som kan se spillere og forbilder ute på banen, avslutter hun.

  Artikkelen Et historisk derby på Ullevaal Stadion ble først publisert på Toppserien.

  ]]> https://toppserien.no/nyheter/det-historiske-derbyet-pa-ullevaal-stadion/feed/ 0
  https://toppserien.no/nyheter/trist-i-bergen-mot-brann/ https://toppserien.no/nyheter/trist-i-bergen-mot-brann/#respond <![CDATA[Admin]]> Mon, 29 May 2023 17:57:56 +0000 <![CDATA[Nyheter]]> https://toppserien.no/nyheter/trist-i-bergen-mot-brann/ <![CDATA[

  Himmelen gråt da vi tapte mot Brann Vi møtte til kamp i typisk Bergens-vær; 9 grader, regn, vind og skikkelig surt. Vi hadde selvfølgelig seieren hjemme på Røabanen i minne….og det hadde nok Brann også. Det viste seg raskt at dette skulle bli en helt annen kamp! Første omgang er Brann sin Det starter rolig.... Read More [...]Les mer

  Artikkelen Trist i Bergen mot Brann ble først publisert på Toppserien.

  ]]> <![CDATA[

  Himmelen gråt da vi tapte mot Brann

  Vi møtte til kamp i typisk Bergens-vær; 9 grader, regn, vind og skikkelig surt. Vi hadde selvfølgelig seieren hjemme på Røabanen i minne….og det hadde nok Brann også.

  Det viste seg raskt at dette skulle bli en helt annen kamp!

  Første omgang er Brann sin

  Det starter rolig. Etter 8 minutters spill får Brann et frispark i en veldig god innleggsposisjon. Andrine Hegeberg slår en perfekt pasning inn i boksen, og Crummer kliner til med en volley. Marie har ingen mulighet til å avverge scoring, og det står 1-o kun etter 9 minutter.

  Bare 3 minutter senere er det vi som har frispark ved midtstreken. Vi tar et kort frisparket raskt til Sarah, som slår inn. Der er Ragne som tar den ned på brystet, og får trillet ballen i mål. Oline følger og skjermer ballen til den går over streken for å sikre at ingen i Brann-forsvaret kan ødelegge Ragnes scoring. Det står 1-1 etter 12 minutter.

  Men Brann er på hugget bare minuttet etter. Brattberg-Lund kommer på venstre side, slår inn og Brochmann, som kommer på løp er nærmest udekket ved vår 5-meter, og kan heade enkelt i mål. Det står 2-1 etter 13 minutters spill.

  Brann får en ny mulighet bare 2 minutter sendere, men ballen går langt over mål etter at Marie har bokset det første skuddet.

  Etter dette kommer en rolig periode, og det skjer lite på begge sider av banen…..før Brann virkelig viser hva de er gode for.

  De ruller opp på sin venstre side. Haugland slår en perfekt pasning gjennom til Hegeberg. Hegeberg slår inn 90 grader til høyre. Der kommer Crummer på løp og slår ballen rett i mål. Dette er både presist og raskt. En lagarbeid av klasse, og vi rekker ikke å organisere oss godt nok til å hindre denne vakre prestasjonen. Det er bare å bøye seg i hatten, og gratulere med 3-1 etter 28 minutters spill.

  Resten av omgangen er jevn. Oline har en god mulighet etter 40 minutters spill, men vi går til pause med en fortjent 3-1-ledelse til Brann.

  Andre omgang er også Brann sin

  Vi gjør et bytte til 2. omgang. Martine går ut og Synne kommer inn.

  Brann går rett i angrep, og Hegeberg finner Brochmann igjen. Hun kan sette ballen i mål på 6 meter, men skyter rett på Maria.

  Etter 52 minutters spill gjør Marie en god redning på en ny Brann-sjanse, men det går bare ytterligere 4 minutter før Bran får en corner. En god corner fra Brattberg Lund til en udekket Brockmann, gir 4-1 til Brann.

  Etter 67 minutters spill kommer Cassandra inn for Kristin og Birgitte inn for Tuva.

  Etter 72 minutter er det vår tur. Ragne gjør en kjempejobb, og legger perfekt inn til Julie. Hun gjør ingen feil, og setter ballen i mål. Det står 4-2 i Bergen.

  Etter 74 minutter kommer Vårin inn for Solveig.

  Ved 86 minutters spill kan Julie nesten redusere, men Brannkeeperen er litt for raskt nede.

  På overtid får Brann ett nytt mål. Også dette er en vakker scoring. Et strålende langskudd fra Brattberg Lund går via stolpen og i mål.

  Vi må reise hjem til finværet i Oslo med et skikkelig tordenskrell i sekken.

  Nå gleder vi oss til å ta imot ett annet Bergenslag – Arna-Bjørnar – i Oslo lørdag 3. juni. Kampstart er kl 13:45

  Foto: Erling Løkken

  Artikkelen Trist i Bergen mot Brann ble først publisert på Toppserien.

  ]]> https://toppserien.no/nyheter/trist-i-bergen-mot-brann/feed/ 0
  https://toppserien.no/nyheter/er-du-klar-for-tidenes-lyn-uke/ <![CDATA[Admin]]> Mon, 29 May 2023 15:50:42 +0000 <![CDATA[Nyheter]]> https://toppserien.no/nyheter/er-du-klar-for-tidenes-lyn-uke/ <![CDATA[

  Er du LYN-supporter, har du MYE å se frem til denne uken. Det spilles nemlig fem a-lagskamper på syv dager. Allerede i kveld sparkes første kamp i gang når herrelaget tar i mot Ørn-Horten på Bislett stadion. Så er det vår tur på onsdag med cupkamp borte mot Odd i Skien. Det er TV-sendt kamp... Read More [...]Les mer

  Artikkelen Er du klar for tidenes LYN-uke? ble først publisert på Toppserien.

  ]]> <![CDATA[

  Er du LYN-supporter, har du MYE å se frem til denne uken. Det spilles nemlig fem a-lagskamper på syv dager. Allerede i kveld sparkes første kamp i gang når herrelaget tar i mot Ørn-Horten på Bislett stadion. Så er det vår tur på onsdag med cupkamp borte mot Odd i Skien. Det er TV-sendt kamp på NRK om du ikke tar turen.

  Byderby-dobbel
  Cup skal også herrelaget ut i. For på torsdag er det duket for Norges heteste byderby når de får besøk av Vålerenga på Bislett stadion. Kun to dager senere er det vår tur, men for første gang i historien skal vi spille på Ullevaal Stadion, mot nettopp Vålerenga. Det er allerede klart at det blir ny publikumsrekord for vår del, da det allerede er solgt over 1300 billetter til kampen.

  Før lørdagens kamp blir det Fanzone fra klokken 12.00 på Bergbanen utenfor stadion sammen med våre sponsorer OBOS, Coop og Hummel. Mer om dette senere i uken.

  I forbindelse med byderby-kampene, så har vi gått sammen med herrelaget og tilbyr en «byderby-billett» som gir deg inngang på begge kamper for 230 kroner. Du finner «byderby-billetten» her.

  Lyn-uken:
  Mandag kl. 17.00, Lyn 1896 FK – Ørn-Horten (Post Nord-ligaen). Kjøp billett her.
  Onsdag kl. 20.00, Odd – Lyn Damer (NM 2. runde). Direkte på NRK.
  Torsdag kl. 19.00, Lyn 1896 FK – Vålerenga (NM 2. runde). Kjøp billett her.
  Lørdag kl. 13.45, Lyn Damer – Vålerenga (Toppserien). Kjøp billett her.
  Søndag kl. 16.00, Fløy-Flekkerøy – Lyn 1896 FK (Post Nord-ligaen). Direkte på TV2 Play.

  Vi ønsker velkommen til en fantastisk LYN-uke på både Ullevaal Stadion og Bislett stadion!

  Artikkelen Er du klar for tidenes LYN-uke? ble først publisert på Toppserien.

  ]]>
  https://toppserien.no/nyheter/ny-publikumsrekord-opprykkskampen-tetter-seg-til/ https://toppserien.no/nyheter/ny-publikumsrekord-opprykkskampen-tetter-seg-til/#respond <![CDATA[kristianmoe]]> Sun, 28 May 2023 18:09:15 +0000 <![CDATA[Nyheter]]> https://toppserien.no/?p=23976 <![CDATA[

  Det ble satt ny publikumsrekord for en kamp i 1.-divisjon kvinner i oppgjøret mellom AaFK Fortuna og Grand Bodø. Denne runden gikk også serieleder TIL 2020 på sesongens første tap, som gjør at opprykkskampen fortsatt er vidåpen. [...]Les mer

  Artikkelen Ny publikumsrekord – opprykkskampen tetter seg til ble først publisert på Toppserien.

  ]]> <![CDATA[

  Runden

  Fyllingsdalen – TIL 2020 1-0

  Grei – KIL/Hemne 1-1

  Hønefoss – Kolbotn 0-4

  Øvrevoll Hosle – Klepp 2-2

  AaFK Fortuna – Grand Bodø 2-0

  Rystet serielederen

  Fyllingsdalen – TIL 2020 1-0 (1-0)
  Mål: 1-0 Hanna Mehammer (26)

  Fyllingsdalen har imponert denne sesongen, spesielt på hjemmebane hvor de er ubeseiret. Men denne runden ventet kanskje den største utfordringen man kan få på hjemmebane, nemlig serieleder TIL 2020 som ikke har tapt enda denne sesongen.

  Det ble en stillingskrig mellom de to lagene i begynnelsen av kampen. Kanskje ikke overraskende med tanke på at Fyllingsdalen ikke har sluppet inn mål på hjemmebane og TIL ikke har sluppet inn på bortebane denne sesongen.

  Likevel fikk vi noen sjanser der de fleste falt til gjestene fra nord, uten at det resulterte i scoringer. Scoring var det hjemmelaget som skulle få. 26 minutter var spilt da Hanna Mehammer satte ballen forbi Ingvild Villa og ga bergenserne ledelsen.

  TIL 2020 fortsatte å styre banespillet inn mot pause og i andre omgang, men Fyllingsdalen jobbet iherdig og lot ikke serielederen komme til altfor mange farligheter. Sandra Simonsen fikk en gyllen mulighet ut i andre omgang, men avsluttet i nettveggen.

  Så, to minutter før full tid havnet ballen i nettet bak Hannah Markussen i hjemmelagets mål, men scoringen ble avblåst for offside. Nærmere kom heller ikke TIL 2020, som går på sesongens første tap, mens Fyllingsdalen fortsetter å imponere i årets sesong.

  Bjarte Haugsdal har ledet Fyllingsdalen til en svært imponerende sesong i 1.-divisjon. Denne runden ble nykommeren det første laget til å slå serieleder TIL 2020.
  Foto: Marius Simensen / BILDBYRÅN

  Hver sin omgang

  Grei – KIL/Hemne 1-1 (0-1)
  Mål: 0-1 Maren Snekvik (33), 1-1 Celina Smith (73)

  I hovedstaden ventet en batalje mellom to lag som kommer inn i runden med en ordentlig godfølelse. Grei vartet opp med en sterk snuoperasjon i Nordlandshallen og snudde 0-2 til 3-2-seier, mens gjestene KIL/Hemne står med to strake seiere.

  På Greibanen var det bortelaget som kom best i gang og dominerte kampen i stor grad. Overtaket ga også resultater for KIL/Hemne. Først sendte Anfal el Yamani i vei et skremmeskudd som smalt i tverrliggeren, før lagkaptein Maren Snekvik sendte trønderne foran med en lur avslutning like etter halvtimen.

  Grei hadde en stor sjanse før hvilen som ble reddet av Ingvild Grøtting, men de første 45 minuttene handlet om KIL/Hemne som burde ledet med mer enn 1-0 til pause.

  Det gjorde de derimot ikke, og i andre omgang tok Grei mer og mer over banespillet. Antall målsjanser var ikke mange, men vertene tok vare på en av de få mulighetene de fikk. Etter 73 minutter spilte Amalie Taraldsen gjennom til Celina Smith. Sistnevnte gjorde ingen feil alene med keeper, og sørget for poengdeling i en kamp der lagene hadde hver sin omgang.

  Knep innpå toppen

  Hønefoss – Kolbotn 0-4 (0-0)
  Mål: 0-1 Emma Braut Brunes (64), 0-2 Martine Fenger (66), 0-3 Thea Wilhelmsen (69), 0-4 Martine Fenger (90+1)

  På AKA Arena var det topp mot bunn da Hønefoss tok imot opprykksjagende Kolbotn. Tross tabellsituasjon var det nødvendigvis ingen enkel oppgave som ventet for gjestene. Hønefoss vant nemlig det svært viktige bunnoppgjøret mot Klepp sist og fikk nok en solid boost av det.

  I åpningsminuttene virket det også slik, for det var hjemmelaget som fikk den første store sjansen. Den kunne heller ikke falt til en bedre person, men storscorer Silje Nyhagen satte ballen på feil side av stolpen. I motsatt ende fikk Martine Fenger sjansen alene med keeper, men Margaux Lægreid vartet opp med en strålende benparade.

  Ikke overraskende var det Kolbotn som hadde de fleste sjansene, men til pause sto det 0-0.

  Hjemmelaget kunne tatt ledelsen umiddelbart etter pause, men misbrukte muligheten. Deretter handlet det meste om Kolbotn, som virkelig skrudde til etter at timen var passert.

  Først stanget Emma Braut Brunes inn 1-0 etter 64 minitter, før Martine Fenger tegnet seg på scoringslisten to minutter senere. Tre minutter etter det igjen sto det 3-0 til Kolbotn takket være et kontant hodestøt fra Thea Wilhelmsen.

  Da var det ingen tvil om hvor poengene skulle havne. På overtid kontret gjestene og Martine Fenger fikk æren av å sette kronen på verket og fastsette sluttresultatet til 4-0.

  Poengdeling i høydramatisk kamp

  Øvrevoll Hosle – Klepp 2-2 (1-1)
  Mål: 1-0 Mari Løyland (23), 1-1 Mia Fedøy (42), 2-1 Joshualyn Reeves (80), 2-2 Mia Fedøy (88)

  Lørdagens siste kamp utspilte seg på Hoslebanen mellom Øvrevoll Hosle og Klepp. Det er to lag som på langt nær har skutt ut av startblokkene. Fjoårets topplag ØHIL har bare sju poeng på de sju første kampene, mens Klepp ligger sist etter tapet for bunnkollega Hønefoss forrige runde.

  Med andre ord var det t0 lag som virkelig trengte poeng, men det var vertene som tok tak i kampen og skapte flest sjanser. Blant annet hadde de en enorm dobbeltsjanse der Mari Vatne reddet det første forsøket, før returen smalt i tverrliggeren.

  Klepp var heller ikke ufarlig og tvang frem en mesterlig redning fra Una Langkås.

  Men det var Øvrevoll Hosle som skulle få kampens første scoring, og fortjent sådan. Ine Berre fant Mari Løyland foran mål, som enkelt kunne sende hjemmelaget i føringen.

  Vertene burde også hatt flere scoringer før pause, men isteden var det Klepp og Mia Fedøy som kunne juble for nettsus. Forsvarsspilleren kom først på et godt slått frispark og bredsidet inn utligningen like før hvilen.

  I likhet med de første 45 minuttene, bølget også andre omgang frem og tilbake. Begge lag var farlige i angrep og skapte sjanser, der Øvrevoll Hosle virket hakket hvassere. De største sjansene som kan nevnes var Cecilie Mjelde som tvang frem en redning på strek, mens Ine Berre hadde et forsøk i tverrliggeren.

  Joshualyn Reeves trodde hun hadde sikret Øvrevoll Hosle tre poeng mot Klepp med sin straffescoring 10 minutter før slutt. Men en sen scoring fra Mia Fedøy sørget for 2-2.
  Foto: Marius Simensen / BILDBYRÅN

  Det skulle derimot komme scoringer i andre omgang også, selv om det tok lang tid. 10 minutter før slutt ble Ine Berre revet ned i feltet, og dermed straffe til vertene. Joshualyn Reeves var sikker som eksekutør og sendte Øvrevoll Hosle tilbake i ledelsen.

  Da så det ut til at poengene skulle bli igjen på Hoslebanen, men to minutter før full tid dukket Mia Fedøy opp på dødball nok en gang, og stanget inn utligningen, og sørget for ett poeng til hvert av lagene etter et underholdende og dramatisk oppgjør.

  Publikumsrekord

  AaFK Fortuna – Grand Bodø 2-0 (2-0)
  Mål: 1-0 Nora Harnes Håheim (16), 2-0 Maria Herdel Pedersen (36)

  I Ålesund inviterte AaFK Fortuna til fotballfest på Color Line Stadion når de tok imot Grand Bodø. Målsetning var å passere 1000 tilskuere på tribunen og dermed sette ny publikumsrekord for en kamp i 1.-divisjon for kvinner. Tre poeng var også viktig for sunnmøringene, som med to strake tap har havnet litt bakpå i opprykkskampen.

  Hjemmelaget gikk derimot ut i hundre fra start og presset gjestene fra Bodø bakover i banen med en gang. Oransjetrøyene hadde flere farlige angrep tidlig og skapte i tillegg noen store sjanser.

  Etter 16 minutter klarte ikke Grand Bodø å stå imot det konstante presset fra vertene lenger. Nora Harnes Håheim ladet skuddfoten fra drøyt 18 meter og sendte i vei ei kanonkule av et skudd som sang i nettet bak Sydney Martinez.

  Deretter roet kampen seg noe ned, men det var fortsatt AaFK Fortuna som styrte det som skjedde på eget kunstgress. Omtrent 20 minutter etter 1-0-scoringen til Håheim, lå ballen i nettet bak Martinez nok en gang. Denne gangen kom Maria Herdel Pedersen alene gjennom med gjestenes sisteskanse, og den danske kantspilleren gjorde ingen feil og økte til 2-0.

  AaFK Fortuna fortsatte å ha de største og beste sjansene etter hvilen, selv om tempoet roet seg ned. Vertene kunne og burde økt ledelsen ytterligere, men fant ikke veien til nettmaskene flere ganger. Grand Bodø på sin side skapte svært lite og kunne gjøre lite med at AaFK Fortuna tok med seg alle tre poengene foran et rekordstort publikum på 1173 tilskuere.

  Artikkelen Ny publikumsrekord – opprykkskampen tetter seg til ble først publisert på Toppserien.

  ]]> https://toppserien.no/nyheter/ny-publikumsrekord-opprykkskampen-tetter-seg-til/feed/ 0
  https://toppserien.no/nyheter/viktige-seire-i-bunnen-valerenga-med-luke-i-toppen/ https://toppserien.no/nyheter/viktige-seire-i-bunnen-valerenga-med-luke-i-toppen/#respond <![CDATA[kristianmoe]]> Sat, 27 May 2023 18:46:43 +0000 <![CDATA[Nyheter]]> https://toppserien.no/?p=23966 <![CDATA[

  Det ble dramatikk i topp og bunn i den ellevte serierunden. Vålerenga vant toppkampen mot Rosenborg og skaffet seg et stort forsprang i gullkampen. I bunnen av tabellen ble det overtidsdrama mellom Avaldsnes og Åsane, mens Arna-Bjørnar tok steget vekk fra jumboplassen. [...]Les mer

  Artikkelen Viktige seire i bunnen – Vålerenga med luke i toppen ble først publisert på Toppserien.

  ]]> <![CDATA[

  Runden

  Arna-Bjørnar – Stabæk 4-2

  Avaldsnes – Åsane 0-1

  LSK Kvinner – Lyn 2-0

  Brann – Røa 5-2

  Vålerenga – Rosenborg 3-1

  Målfest på Arna

  Arna-Bjørnar – Stabæk 4-2 (2-1)
  Mål: 0-1 Meryll Abrahamsen (22), 1-1 Tomine Svendheim (25), 2-1 Miljana Ivanovic (31), 2-2 Smilla Vallotto (52), 3-2 Marie Andresen (63), 4-2 Linnea Sælen (82)

  For Arna-Bjørnar har det så langt vært en tung sesong. Bergenserne innehar sisteplassen, men de siste kampene har det lysnet litt for bunnlaget som har to uavgjorte på rad. Sist runde burde det blitt tre poeng mot Lyn, men en sen scoring hindret det. Denne helgen ventet en tøff test på hjemmebane mot et Stabæk-lag som håper å klatre på tabellen.

  I et forferdelig ruskete bergensvær var det gjestene fra Bærum som tok initiativet innledningsvis og skapte det som var av sjanser. Da var det langt ifra ufortjent at Meryll Abrahamsen sendte Stabæk i føringen etter 22 minutter.

  Men ledelsen skulle ikke vare lenge for Stabæk. Ut av intet utlignet Tomine Svendheim bare noen få minutter senere på hjemmelagets første sjanse i kampen. Deretter holdt Zara Jönsson på å sende Stabæk tilbake i ledelsen umiddelbart, men isteden smalt det i motsatt ende igjen.

  Miljana Ivanovic utnyttet en forsvarsfeil, rundet Sunniva Skoglund og trillet inn 2-1 til Arna-Bjørnar i det åpne målet. Kampen var plutselig snudd på hodet og det kunne faktisk blitt 3-1 til pause, men stolpen sto i veien for Ivanovic.

  Andre omgang på Arna Idrettspark startet med flere treff i metallet. Først var det Justine Kielland som traff tverrliggeren, før det var Linnea Sælen sin tur til å treffe stolpen.

  Målet skulle omsider komme etter alle stolpetreffene og det var Stabæk som fikk utligningen sin. Maren Thoresen fant Smilla Vallotto, som satte inn 2-2.

  Stabæk fortsatte å ha taktpinnen på Arna, men det var vertene som fikk uttelling. Ti minutter etter utligningsmålet til Vallotto, sendte Marie Andresen Arna-Bjørnar tilbake i ledelsen, for øvrig like etter nok et tverrliggertreff. Gjestene holdt på å svare umiddelbart, men Hanne Larsen reddet avslutningen.

  Både stolpen og tverrliggeren skulle få kjørt seg enda mer, først ved Miljana Ivanovic og deretter ved Justine Kielland – dermed hele seks stolpe- og tverrliggertreff i løpet av kampen.

  Like etter skuddet til Kielland i tverrliggeren, sto det derimot 4-2 på resultattavla. Ivanovic gjorde et fantastisk forarbeid og fant Linnea Sælen foran mål, som satte spikeren i kista og sørget for tre svært viktige poeng for Arna-Bjørnar.

  Det ble målfest på Arna Idrettspark i kampen mellom Arna-Bjørnar og Stabæk. Til slutt var det hjemmelaget som kunne juble for 4-2-seier og tre viktige poeng.
  Foto: Marius Simensen / BILDBYRÅN

  Overtidsdramatikk i bunnkampen

  Avaldsnes – Åsane 0-1 (0-0)
  Mål: 0-1 Mathilde Sangolt (90+3)

  På Karmøy skulle det utspille seg en særdeles viktig kamp i bunnen av tabellen. Nummer 8 på tabellen Avaldsnes fikk besøk av nummer 9 Åsane.

  Det ble ingen stor fotballkamp på Haugalandet i første omgang. Åsane hadde noen sjanser og var nærmest scoring før pause, mens Avaldsnes også hadde et par skumle muligheter. Omgangens største mulighet kom helt på tampen av omgangen, men Åsane avsluttet rett på keeper fra kort hold. Dermed sto det målløst mellom de to bunnlagene halvveis.

  Det skjedde heller ikke veldig mye foran målene etter pause. Åsane var hvassest, men de helt store sjansene ble det ikke.

  Mot slutten skulle det derimot bli drama. Først var Avaldsnes nære ved å stjele tre poeng, men Savanna Duffy reddet skuddet fra Cille Nilsen. Så, tre minutter på overtid smalt det. Mathilde Sangolt dro seg gjennom hjemmelagets forsvar, kom alene med keeper og plasserte ballen i lengste hjørne med en iskald avslutning, som sørget for ekstatisk jubel og tre uhyre viktige poeng til Åsane.

  Senket gamleklubben

  LSK Kvinner – Lyn 2-0 (1-0)
  Mål: 1-0 Emma Stølen Godø (42), 2-0 Emma Stølen Godø (49)

  Et annet interessant oppgjør denne runden fant sted i LSK-hallen da LSK Kvinner tok imot Lyn. Hjemmelaget var inne i en svak periode, men har kommet seg tilbake på vinnersporet. Men å fortsette den trenden mot Lyn er ikke enkelt, som har Anna Aahjem i storform.

  Det ble også en ganske jevn åpning på oppgjøret i LSK-hallen. Lagene byttet på å ha ballen, men uten å skape det helt store i begynnelsen. Etter hvert kom sjansene til både Kamilla Melgård og Rebecka Holum, men ingen av dem klarte å sette ballen på mål eller i mål.

  Fem minutter før pause fikk også Anna Aahjem en kjempemulighet, men alene med Cecilie Fiskerstrand var det keeperen som kom seirende ut av duellen og hindret 0-1 med en viktig redning.

  Istedenfor kom målet i motsatt ende. Tidligere Lyn-spiller Emma Stølen Godø gikk på skudd fra et frispark og sendte kanarifuglene i ledelsen like før hvilen.

  Nevnte Godø var også farlig foran Lyn-målet like etter pause. Etter 49 minutter ble en corner svingt inn i feltet og Godø stanget inn 2-0 til vertene.

  Lyn var nære ved å redusere noen minutter senere, men Fiskerstrand reddet nok en gang. Resten av kampen var LSK Kvinner ganske dominerende med tanke på skudd og sjanser, og hjemmelaget kunne sikkert scoret enda flere mål dersom effektiviteten var bedre. Men det ble ikke flere scoringer og kampen endte til slutt med 2-0-seier til LSK Kvinner.

  Emma Stølen Godø senket gamleklubben Lyn med to scoringer.
  Foto: Marius Simensen / BILDBYRÅN

  Voldsom revansje

  Brann – Røa 5-2 (3-1)
  Mål: 1-0 Larissa Crummer (9), 1-1 Ragne Svastuen (12), 2-1 Maria Brochmann (13), 3-1 Larissa Crummer (27), 4-1 Maria Brochmann (56), 4-2 Julie Hoff Klæboe (72), 5-2 Marit Bratberg Lund (90+1)

  På Stemmemyren var det duket for en spennende duell mellom to lag som har hatt litt kontrastfylte sesonger. Der Røa har imponert stort denne sesongen og befinner seg godt oppe på øvre halvdal, har Brann variert ganske mye og hadde en sesong under pari. Sist lagene møttes var det Røa som trakk det lengste strået, så den regjerende seriemesteren var nok revansjelystne.

  Det skulle det vise seg at de var også. For det tok ikke lang tid før rødtrøyene var i ledelsen. Allerede etter ni minutter sendte Larissa Crummer vertene i ledelsen med en utsøkt volleyavslutning.

  Ledermålet skulle vise seg å bli starten på noen kaotiske minutter på Stemmemyren, for bare to minutter senere svarte Røa. Hjemmelagets forsvar slet med å klarere et innlegg, og ballen havnet hos Ragne Svastuen som kriget inn utligningen.

  Men heller ikke dette resultatet skulle stå seg lenge. Brann gikk rett i angrep med Marit Bratberg Lund som slo inn og fant Maria Brochmann, som stusset bergenserne tilbake i ledelsen.

  Noen rolige minutter fulgte, men det tok ikke veldig lang tid før ballen lå i mål igjen. Larissa Crummer fikk æren av å avslutte et nydelig Brann-angrep etter 27 minutter og økte til 3-1.

  Den regjerende seriemesteren kjørte på videre etter sidebyttet og hadde tidlig noen store sjanser til å øke ledelsen ytterligere. Etter å ha brent noen sjanser tidlig i omgangen, skulle 4-1 komme for Brann. Maria Brochmann viste frem hodestyrken sin for ente gang, og stanget corneren fra Bratberg Lund i nettet.

  Dermed virket kampen avgjort, men Røa ga seg ikke uten ordentlig kamp. Drøye 20 minutter før slutt tente Julie Hoff Klæboe et lite håp om poeng da hun skled inn 2-4.

  Røa kom ikke nærmere enn som så, og på overtid fjernet Marit Bratberg Lund all tvil ved å banke ballen i lengste hjørne med et fantastisk skudd, og fastsette resultatet til 5-2.

  Stort steg mot gullet

  Vålerenga – Rosenborg 3-1 (1-0)
  Mål: 1-0 Olaug Tvedten (26), 2-0 Thea Bjelde (53), 2-1 Emilie Nautnes (73), 3-1 Janni Thomsen (90+10)

  Den ellevte serierunden i Toppserien ble avsluttet med toppkamp på Intility Arena mellom nummer 1 og nummer 2 på tabellen, da Vålerenga tok imot Rosenborg. Med seier ville serieleder Vålerenga skaffe seg en luke på toppen av tabellen og ta et langt steg mot seriegull, mens trønderne helst måtte unngå tap for å skape skikkelig spenning i gullkampen.

  Rosenborg startet toppkampen med å ha mest ball innledningsvis, men etter hvert tok hjemmelaget mer over. Begge lag hadde flere brukbare skuddforsøk, men de helt store sjansene uteble.

  Etter 26 minutter fikk derimot Vålerenga hull på byllen. Janni Thomsen fant Karina Sævik i boksen, men skuddet til spissen smalt i tverrliggeren. Returen ble til slutt vunnet av Thea Bjelde som la tilbake til Olaug Tvedten, som banket serielederen i føringen.

  Vålerenga styrte resten av omgangen, men uten at det skjedde mye foran mål. 1-0 sto seg dermed til pause.

  Starten av andre omgang bølget litt frem og tilbake, men det var Vålerenga som var effektive. Åtte minutter etter pause vartet hjemmelaget opp med en strøken kontring. Ballen havnet til slutt hos Thea Bjelde, som istedenfor å spille videre, valgte å gå for skudd selv. Det var ingen dum avgjørelse fra midtbanespilleren, som fikk drømmetreff og hamret ballen utagbart opp i krysset bak Rugile Rulyte og økte til 2-0.

  Gjestene fra Trondheim hevet seg betraktelig etter scoringen til Bjelde og var det beste laget i en periode. I løpet av den perioden hadde Kristine Minde et skudd i tverrliggeren via hanskene til Jalen Tompkins, samt en annen stor sjanse ved Anna Jøsendal.

  Vålerenga vant toppkampen mot Rosenborg og skaffet seg en luke på ni poeng ned til gullrivalen.
  Foto: Vegard Grøtt / BILDBYRÅN

  Og den gode perioden skulle også gi uttelling for trønderne. Etter 73 minutter fikk Emilie Nautnes ballen i feltet etter et skudd som gikk via en Vålerenga-forsvarer. Spissen gjorde ingen feil og satte ballen i nettet, og jublet hemningsløst for redusering. Assistentdommer var derimot oppe med flagget og markerte for offside, noe som viste seg å være fullstendig feil. Etter en diskusjon innad i dommerteamet, ble avgjørelsen omgjort og reduseringen var et faktum.

  Naturligvis presset Rosenborg veldig på for en utligning resten av kampen, og fikk etablert et voldsomt trykk mot Vålerengas mål. Tross flere skumle situasjoner, kom ikke scoringen for gjestene, og med mye rom bakover i banen, kunne Janni Thomsen til slutt kontre inn 3-1 og avgjøre toppkampen.

  Vålerenga skaffer seg dermed en luke på ni poeng ned til Rosenborg – riktignok med en kamp mer spilt – men seieren var et stort steg mot seriegullet for Vålerenga.

  Artikkelen Viktige seire i bunnen – Vålerenga med luke i toppen ble først publisert på Toppserien.

  ]]> https://toppserien.no/nyheter/viktige-seire-i-bunnen-valerenga-med-luke-i-toppen/feed/ 0
  https://toppserien.no/nyheter/revansje-mot-lyn-sikret-var-tredje-strake-seier/ <![CDATA[Admin]]> Sat, 27 May 2023 17:59:23 +0000 <![CDATA[Nyheter]]> https://toppserien.no/nyheter/revansje-mot-lyn-sikret-var-tredje-strake-seier/ <![CDATA[

  I dagens oppgjør mot Lyn i LSK-hallen vinner vi fortjent 2-0. Emma Stølen Godø scoret begge målene i det som var vår tredje strake seier i Toppserien. Kampreferat De første 30 minuttene av kampen er relativt jevnspilt, og ingen av lagene klarer å etablere noe særlig trykk mot hverandres mål, og det er faktisk Lyn... Read More [...]Les mer

  Artikkelen Revansje mot Lyn sikret vår tredje strake seier ble først publisert på Toppserien.

  ]]> <![CDATA[

  I dagens oppgjør mot Lyn i LSK-hallen vinner vi fortjent 2-0. Emma Stølen Godø scoret begge målene i det som var vår tredje strake seier i Toppserien.

  Kampreferat

  De første 30 minuttene av kampen er relativt jevnspilt, og ingen av lagene klarer å etablere noe særlig trykk mot hverandres mål, og det er faktisk Lyn som er nærmest scoring når de kommer alene gjennom etter 26 minutter. Cecilie Fiskerstrand avverger med en veldig fin inngripen.

  Utover i omgangen tar vi mer over, og etter 31 minutter slår Oda Johansen et godt innlegg som finner Amanda Johnsson Haahr. Sistnevnte setter skuddet rett til side for mål.

  Noen minutter senere kommer Lyn nok en gang alene gjennom, men skuddet settes utenfor mål. I påfølgende angrep vinner vi et frispark i meget god skuddposisjon. Emma Stølen Godø får til et godt treff fra 25 meter som går rett i mål. 1-0! Flere sjanser blir det ikke og vi går i garderoben med én 1-0-ledelse.

  I 2. omgang starter vi meget bra, og vi etablerer et lite trykk på Lyn. Kun fem minutter ut i omgangen kommer dagens 2. mål når Mille Ivi Christensen slår et godt hjørnespark som Emma Stølen Godø header kontrollert i mål. 2-0!

  Etter dette har Lyn litt mer ball, og i 57. spilleminutt kommer de alene med keeper igjen, men nok en gang henter Cecilie Fiskerstrand frem en meget god redning. Dette er for øvrig den eneste store sjansen Lyn skaper i 2. omgang.

  I påfølgende angrep slår Emilie Woldvik et strøkent innlegg som treffer Amanda Johnsson Haahr, men Lyn sin målvakt gjør det vanskelig for Amanda som setter skuddet rett til side for mål.

  Utover i omgangen skaper vi flere store sjanser, første ved en heading fra Emilie Woldvik, før Mimmi Löfwenius Veum blir hindret av en god Lyn-keeper fra skrått hold. På påfølgende corner kommer Katrine Winnem Jørgensen seg løs på bakerste stolpe, men headingen settes utenfor.

  Flere mål blir det ikke, og vi vinner fortjent 2-0 i LSK-hallen.

  LSK Kvinner 2-0 Lyn

  42′ Emma Stølen Godø

  50′ Emma Stølen Godø (Målgivende: Mille Ivi Christensen)

  Gult kort: 69′ Emilie Woldvik

  Lagoppstilling: Cecilie Fiskerstrand, Emilie Woldvik (c) – Mia Authen – Marte Hjelmhaug – Oda Johansen, Emma Stølen Godø – Katrine Winnem Jørgensen – Mille Ivi Christensen (77′), Rebecka Holum (61′) – Mimmi Löfwenius Veum – Amanda Johnsson Haahr

  Benk: Thiril Erichsen, Thea Kyvåg (58′), Tilde Andersson, Tonje Pedersen (77′), Madelen Dahlstrøm, Isabell Bachor, Emma Reshane, Maria Furuly

  Neste kamp er allerede førstkommende onsdag kl. 18.00, når vi tar turen til Plankebyen for å møte Fredrikstad i 2. runde av NM.

  VI – OSS – SAMMEN

  Artikkelen Revansje mot Lyn sikret vår tredje strake seier ble først publisert på Toppserien.

  ]]>
  https://toppserien.no/nyheter/overraskelseslaget-moter-opprykksfavoritten/ https://toppserien.no/nyheter/overraskelseslaget-moter-opprykksfavoritten/#respond <![CDATA[Alexander Larsen]]> Fri, 26 May 2023 21:10:00 +0000 <![CDATA[Nyheter]]> https://toppserien.no/?p=23954 <![CDATA[

  Fyllingsdalen er ubeseiret på hjemmebane etter opprykket fra 2. divisjon, men møter "uslåelige" TIL 2020 denne helgen. [...]Les mer

  Artikkelen Overraskelseslaget møter opprykksfavoritten ble først publisert på Toppserien.

  ]]> <![CDATA[

  Slik ser 8. serierunde ut i 1. divisjon:

  Fyllingsdalen – TIL 2020 13.00

  Grei – Kil/Hemne 14.00

  Hønefoss – Kolbotn 14.00

  Øvrevoll Hosle – Klepp 15.00

  AaFK Fortuna – Grand Bodø 14.00

  De fire førstnevnte kampene spilles lørdag, mens AaFK Fortuna – Grand Bodø spilles søndag.

  Og la oss fokusere på den aller første.

  Solid start etter opprykket

  Når Fyllingsdalen tar imot serieleder TIL 2020 på Varden Amfi, er det vel vitende om at de har hatt en meget imponerende start på sesongen etter opprykket fra 2. divisjon.

  Bergenserne tok seg til nest høyeste nivå etter å ha havnet over Viking i avdelingen – før de deretter vant kvalifiseringen på målforskjell. I 1. divisjon har de hamlet opp med aller fleste. Etter sju serierunder ligger de på en imponerende 4. plass på tabellen.

  Er det bare naturlig med litt ekstra giv i starten etter opprykket, eller kan de virkelig melde seg på oppe i toppen?

  Flere svar på det får vi nok denne helgen når sesongens kanskje aller tøffeste motstander kommer på besøk.

  TIL 2020 leder som nevnt serien, og fikk i forrige runde et enda bedre utgangspunkt da de snudde på overtid mot AaFK Fortuna, samtidig som Kolbotn ikke klarte å vinne mot nettopp Fyllingdalen.

  Nordlendingene har fått en strålende start i jakten på et historisk opprykk, men fikk tidligere denne uken en litt kjedelig nyhet. Da ble det kjent at nøkkelspiller Sandra Simonsen, som ble kåret til årets spiller i 1. divisjon forrige sesong, ikke kommer til å forlenge kontrakten som utløper i sommer av praktiske grunner.

  Hva vil det bety for deres opprykksjakt?

  Et enda større ansvar hviler på Ina Birkelunds skuldre når Sandra Simonsen forlater TIL 2020 i sommer. Foto: Marius Simensen / Bildbyrån

  Flere lag behøver tre poeng

  Etter forrige runde er det nå fire poeng ned til Kolbotn og sju poeng ned til AaFK Fortuna på 2. og 3. plass, som begge er ganske klare favoritter i sine kamper denne runden og derfor bør ta tre poeng om de skal henge med.

  Samtidig fikk Hønefoss en solid opptur sist helg da de vant bunnoppgjøret mot Klepp på Jæren, og de vil helt sikkert ha fått ny giv inn mot denne helgens kamp hjemme mot Kolbotn.

  Verre er det nok for Grand Bodø som rotet det fullstendig hjemme mot Grei. Bodøværingene tapte 2-3 på hjemmebane etter å ha ledet 2-0, noe som gjør at de for alvor er med i nedrykkskampen for øyeblikket.

  De to siste kampene er Grei – Kil/Hemne og Øvrevoll Hosle mot Klepp.

  Grei snudde som nevnt fra 0-2 til 3-2 og tok en svært viktig seier i forrige runde. Seier ble det også for Kil/Hemne som på solid vis slo Øvrevoll Hosle 1-0 på hjemmebane. Her blir det nok tett og jevnt og marginene som vil avgjøre.

  To lag som nok ikke er helt fornøyd med sesongstarten er Øvrevoll Hosle og Klepp. ØHIL virker nesten å være hektet av i opprykkskampen allerede, laget som i fjor kjempet om opprykk til Toppserien, men måtte gi tapt mot Avaldsnes.

  Stort bedre har det ikke vært for Klepp så langt denne sesongen. Grønntrøyene med stolte tradisjoner ligger nå sist på tabellen etter forrige helgs 1-2-tap hjemme mot Hønefoss.

  Slik ser tabellen ut før serierunden:

  TABELL | 1.DIVISJON
  1                    Tromsø IL 2020  8  11   19
  2                    Kolbotn         8  11   18
  3                    AaFK Fortuna    8  9    15
  4                    Fyllingsdalen   8  4    14
  5                    KIL/Hemne       8  -2   11
  6                    Grei            8  -5   9 
  7                    Øvrevoll Hosle  8  -1   8 
  8                    Grand Bodø      8  -10  7 
  9                    Klepp           8  -5   5 
  10                   Hønefoss BK     8  -12  5 
  

  Artikkelen Overraskelseslaget møter opprykksfavoritten ble først publisert på Toppserien.

  ]]> https://toppserien.no/nyheter/overraskelseslaget-moter-opprykksfavoritten/feed/ 0
  https://toppserien.no/nyheter/bunndrama-og-toppkamp-slik-spilles-toppserie-runden/ https://toppserien.no/nyheter/bunndrama-og-toppkamp-slik-spilles-toppserie-runden/#respond <![CDATA[Alexander Larsen]]> Fri, 26 May 2023 10:12:43 +0000 <![CDATA[Nyheter]]> https://toppserien.no/?p=23944 <![CDATA[

  En ny runde står for tur, og det er flere godbiter å se frem til denne helgen. [...]Les mer

  Artikkelen Bunndrama og toppkamp: Slik spilles Toppserie-runden ble først publisert på Toppserien.

  ]]> <![CDATA[

  Presenteres i samarbeid med:

  Forrige runde ble avsluttet mandag da Brann vant 2-0 mot Åsane, og nå nærmer det seg en ny serierunde.

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 11. serierunde ut:

  RUNDE 11 | TOPPSERIEN
  Arna-Bjørnar           4 - 2          Stabæk              
  Avaldsnes Toppfotball  0 - 1          Åsane               
  LSK Kvinner            27. mai 15:00  Lyn                 
  SK Brann               5 - 2          Røa Fotball Elite   
  Vålerenga              3 - 1          Rosenborg BK Kvinner
  



  Gullkandidatene barker sammen

  Denne runden er det gjerne to oppgjør som skiller seg litt ekstra ut.

  I både topp og bunn skal det spilles to svært viktige kamper. Avaldsnes tar imot Åsane på Karmøy og serieleder Vålerenga møter Rosenborg hjemme på Intility.

  Det er bare tre uker siden lagene møtte hverandre i det omvendte oppgjøret, og da ble det i Trondheim en stillingskrig mellom de to topplagene som endte 0-0. Begge hadde sjansene til å avgjøre kampen og sikre tre viktige poeng, men istedenfor ble avstanden opprettholdt.

  Med seks poeng opp til serielederne og én kamp mindre spilt, er det Rosenborg som er i angrepsposisjon denne helgen og som nok aller mest trenger tre poeng.

  De siste ukene har de også vartet opp med solide resultater etter å ha skuffet med 1-1 borte mot Avaldsnes. 0-0 mot Vålerenga, 4-1 mot Brann og 6-0 mot Avaldsnes lar seg absolutt høre.

  Tidligere denne uken ble det for øvrig kjent at Synne Skinnes Hansen forlater klubben i sommeren. Den høyre kantspilleren har vært en viktig brikke de siste sesongene, men skal nå ut på nye eventyr i utlandet. Hvilken klubb det blir, er foreløpig ikke kjent.

  Heldigvis for trøndernes del har hun ikke forsvunnet ennå og kan altså spille denne kampen.

  Synne Skinnes Hansen har vært en nøkkelspiller for Rosenborg de siste sesongene. Snart er det slutt. Foto: Marius Simensen / Bildbyrån

  Mot et Vålerenga-lag som nærmest virker uslåelige om dagen, kan det bli svært viktig. Serielederen scorer på mange forskjellige måter og vant sist 2-0 borte mot Stabæk etter to dødballscoringer.

  Her kan det fort bli avgjørende hvem som vinner duellene i begge bokser, ettersom Rosenborg faktisk scoret alle sine seks mål mot Avaldsnes etter innlegg.

  Dramatikk i bunn – status i de andre kampene

  Men også i bunnen som nevnt skal det spilles et svært viktig oppgjør.

  Nummer 8 mot nummer 9 på tabellen når Avaldsnes tar imot Åsane.

  For noen uker siden smadret bergenserne Avaldsnes 5-1 i Bergen, men samme sifre blir det neppe denne gangen. Avaldsnes har levert godt på hjemmebane så langt i sesongen og stått for noen overraskende resultater.

  Her blir det nok tett og jevnt, der kampen kan vippe begge veier.

  De tre resterende kampene denne runden er Brann – Røa, LSK Kvinner – Lyn og Arna-Bjørnar mot Stabæk.

  Brann kom tilbake på vinnersporet mot Åsane mandag og vant 2-0. Her jakter de tre nye poeng mot et Røa-lag som tapte knepent mot LSK Kvinner. Røa klarer alltid å gjøre det tett og jevnt mot sine motstandere. Klarer de det denne gangen også?

  LSK Kvinner har også tatt seg tilbake på vinnersporet de siste ukene og vist bedre form. I tillegg er viktige spillere nå i ferd med å komme tilbake etter skade: Nysigneringen Tonje Pedersen, Emma Stølen Godø og Katrine Winnem Jørgensen for å nevne noen. Men her møter de Lyn som har Anna Aahjem i storform og som scorer på bestilling om dagen. Så her gjelder det å være obs i bakre rekker for hjemmelagets del.

  Arna-Bjørnar så ut til å ta tre uhyre viktige poeng sist helg, men måtte dessverre for deres del akseptere 2-2 etter en sen utligning fra nettopp Aahjem og Lyn. Nå venter en tøff test mot Stabæk som har ambisjoner om å klatre enda høyere på tabellen.

  Slik ser tabellen ut før runden:

  TABELL | TOPPSERIEN
  1                    Vålerenga              12  28   32
  2                    Rosenborg BK Kvinner   11  17   23
  3                    LSK Kvinner            10  6    18
  4                    SK Brann               11  3    17
  5                    Røa Fotball Elite      12  -1   13
  6                    Stabæk                 10  -5   11
  7                    Lyn                    10  -6   11
  8                    Åsane                  11  -9   10
  9                    Arna-Bjørnar           11  -15  8 
  10                   Avaldsnes Toppfotball  10  -18  8 
  

  Artikkelen Bunndrama og toppkamp: Slik spilles Toppserie-runden ble først publisert på Toppserien.

  ]]> https://toppserien.no/nyheter/bunndrama-og-toppkamp-slik-spilles-toppserie-runden/feed/ 0
  https://toppserien.no/nyheter/disse-tv-kampene-er-klare/ https://toppserien.no/nyheter/disse-tv-kampene-er-klare/#respond <![CDATA[Toppfotball Kvinner]]> Thu, 25 May 2023 07:29:29 +0000 <![CDATA[Nyheter]]> https://toppserien.no/?p=23162 <![CDATA[

  Denne sesongen øker satsingen på Toppserien da TV 2 har tatt over rettigheten til all norsk fotball. Prosjektet «Hjemmebane» vil sørge for at norsk fotball får den anerkjennelsen den fortjener, og det er lagt store planer for dekningen av Toppserien. NRK vil også ta del i denne satsingen og ha en TV-kamp hver runde. I... Read More [...]Les mer

  Artikkelen Slik sendes Toppserien på TV 2 og NRK ble først publisert på Toppserien.

  ]]> <![CDATA[

  Denne sesongen øker satsingen på Toppserien da TV 2 har tatt over rettigheten til all norsk fotball. Prosjektet «Hjemmebane» vil sørge for at norsk fotball får den anerkjennelsen den fortjener, og det er lagt store planer for dekningen av Toppserien.

  NRK vil også ta del i denne satsingen og ha en TV-kamp hver runde. I tillegg til dette sender også TV 2 en TV-sendt kamp. Denne, og de resterende kampene blir sendt direkte på TV 2 Play.

  Her er en oversikt over de TV-sendte kampene denne sesongen:

  Runde 11: 27. mai

  15.00: Brann – Røa, TV 2 Sport 1

  16.45: Vålerenga – Rosenborg, NRK

  Runde 12: 3. juni

  13.00: Rosenborg – Brann, TV 2 Sport 1

  13.45: Lyn – Vålerenga, NRK

  Runde 13: 6. juni

  19.00: Brann – Stabæk, NRK

  Runde 14: 10. juni

  15.00: Vålerenga – Brann, TV 2 Sport 1

  16.45: Avaldsnes – LSK Kvinner, NRK

  Runde 15: 18. juni

  15.00: Brann – Avaldsnes, TV 2 Sport 1

  16.45: Lyn – Rosenborg, NRK

  Runde 16: 24. juni

  15.00: Brann – LSK Kvinner, TV 2 Sport 1

  16.45: Røa – Vålerenga, NRK

  Runde 17: 30. juni og 1. juli

  Fredag, 19.00: LSK Kvinner – Vålerenga, TV 2 Sport 1

  Lørdag, 16.45: Arna-Bjørnar – Brann, NRK

  Runde 18: 26. august

  15.00: Brann – Lyn, TV 2 Sport 1

  16.45: Stabæk – Rosenborg, NRK

  Runde 19: 2. september

  15.00: Lyn – Stabæk, TV 2 Sport 1

  16.45: Rosenborg – Arna-Bjørnar, NRK

  Runde 20: 9. og 13. september

  Lørdag 09. september, 16.45: Lyn – Rosenborg, NRK

  Onsdag 13. september, 19.00: Vålerenga – LSK Kvinner, TV 2 Sport 1

  Runde 21: 16. september

  15.00: LSK Kvinner – Lyn, TV 2 Sport 1

  16.45: Røa – Rosenborg, NRK

  Runde 22: 4., 7. og 8. oktober

  Onsdag 04. oktober, 19.05: Vålerenga – Arna-Bjørnar, NRK

  Søndag 08. oktober, 15.00: Stabæk – LSK Kvinner, TV 2 Sport 1

  Runde 23: 14. oktober

  15.00: Vålerenga – Avaldsnes, TV 2 Sport 1

  16.45: Åsane – Lyn, NRK

  Runde 24: 21. og 22. oktober

  Lørdag 21. oktober, 16.45: Stabæk – Røa, NRK

  Søndag 22. oktober, 15.00: Brann – Rosenborg, TV 2 Sport 1

  Artikkelen Slik sendes Toppserien på TV 2 og NRK ble først publisert på Toppserien.

  ]]> https://toppserien.no/nyheter/disse-tv-kampene-er-klare/feed/ 0
  https://toppserien.no/nyheter/sjokolade-kvinnefotball-sant/ https://toppserien.no/nyheter/sjokolade-kvinnefotball-sant/#respond <![CDATA[Toppfotball Kvinner]]> Wed, 24 May 2023 09:52:10 +0000 <![CDATA[Nyheter]]> https://toppserien.no/?p=23931 <![CDATA[

  Freia inngår partnerskap med Toppfotball Kvinner og flere av spillerne i Toppserien og 1. divisjon. I fjor gjennomførte Freia en stor kampanje med Ada Hegerberg, Harry Kane og Virgil Van Dyke. Freia tar med seg Ada videre og fokuserer denne sommeren 100% på kvinnelige fotballhelter. – Vi elsker det disse jentene står for, sier... Read More [...]Les mer

  Artikkelen Sjokolade + Kvinnefotball = Sant! ble først publisert på Toppserien.

  ]]> <![CDATA[

  Freia inngår partnerskap med Toppfotball Kvinner og flere av spillerne i Toppserien og 1. divisjon.

  I fjor gjennomførte Freia en stor kampanje med Ada Hegerberg, Harry Kane og Virgil Van Dyke. Freia tar med seg Ada videre og fokuserer denne sommeren 100% på kvinnelige fotballhelter.

  – Vi elsker det disse jentene står for, sier Anette Tveitan Einarsen, Brand Manager i Freia. De passer utrolig godt inn i måten vi ønsker å bygge merkevare på. Spillerne i Toppserien og 1. divisjon er fantastiske rollemodeller og vi heier skikkelig på dem.

  Ina Birkelund i TIL 2020 er en av profilene i 1. divisjon.

  Sammen med noen av Norges råeste fotballspillere, skal Freia og Toppfotball Kvinner engasjere og inspirere til ekte idrettsglede. Målet er å løfte oppmerksomheten rundt kvinnefotballen, bygge profiler og skape entusiasme i hver krik og krok av landet. Kampanjen benytter spillere fra ni av ti Toppserieklubber og to 1. divisjonslag, samt Ada Hegerberg (Lyon), Guro Pettersen (Vålerenga) og Lisa Nålsund (nå Manchester United).

  – Vi ønsker at også jenter kan drømme om å bli fotballstjerner, sier merkevare- og markedssjef i Toppfotball Kvinner Sissel Gynnild Hartley. Det å synliggjøre idoler i kvinnefotballen er derfor svært viktig for oss. Vi har en drøss av dem både i Toppserien og i 1. divisjon. Det at Freia velger å fronte disse spillerne, sender et sterkt signal om verdien deres. Den kommer bare til å øke i årene som kommer.

  – Det kvinnefotballen får til er ekstremt imponerende. Utviklingen er enorm, og det er noe vi absolutt ønsker å være en del av. Vi er veldig stolte av dette samarbeidet, sier Anette Tveitan Einarsen, Brand Manager i Freia.

  Kampanjen lar heldige vinnere oppleve et drømmetreff med sin fotballhelt, enten det er Cecilie Redisch Kvamme i Bergen, Guro Pettersen i Oslo eller Ada Hegerberg i Frankrike. Gå til Freia.no for å finne ut mer.

  Artikkelen Sjokolade + Kvinnefotball = Sant! ble først publisert på Toppserien.

  ]]> https://toppserien.no/nyheter/sjokolade-kvinnefotball-sant/feed/ 0