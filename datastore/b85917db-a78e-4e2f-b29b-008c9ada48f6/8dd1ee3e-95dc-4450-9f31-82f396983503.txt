  https://toppserien.no/nyheter/nokkelkamp-i-bunnen-av-tabellen-lagene-fra-bergen-i-trobbel/ https://toppserien.no/nyheter/nokkelkamp-i-bunnen-av-tabellen-lagene-fra-bergen-i-trobbel/#respond <![CDATA[Alexander Larsen]]> Thu, 27 Apr 2023 08:46:56 +0000 <![CDATA[Nyheter]]> https://toppserien.no/?p=23710 <![CDATA[

  Mye står på spill i Bergen denne helgen. [...]Les mer

  Artikkelen Nøkkelkamp i bunnen av tabellen – lagene fra Bergen i trøbbel ble først publisert på Toppserien.

  ]]> <![CDATA[

  Presenteres i samarbeid med:

  En sjettedel av sesongen er nå unnagjort. I toppen har Brann skuffet aller mest, mens et annet lag fra Bergen, Arna-Bjørnar, sliter i motsatt ende av tabellen.

  Denne helgen trenger begge to å slå tilbake.

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 6. serierunde ut:

  RUNDE 6 | TOPPSERIEN
  Arna-Bjørnar          29. april 15:00  Avaldsnes Toppfotball
  LSK Kvinner           29. april 15:00  Røa Fotball Elite    
  Stabæk                29. april 15:00  SK Brann             
  Åsane                 29. april 15:00  Vålerenga            
  Rosenborg BK Kvinner  29. april 16:45  Lyn                  
  



  Rosenborg – Lyn sendes på NRK1, mens Stabæk – Brann kan du se på TV 2 Sport 1.

  PS! Sjekk denne oversikten over samtlige overganger i Toppserien.

  Skjebneoppgjør i bunnen

    Denne helgen er det et oppgjør i bunnen av tabellen som gjerne skiller seg litt ekstra ut.

  Avaldsnes og Arna-Bjørnar ble begge spådd å kjempe på nedre halvdel før sesongen. Det gjør de – og det er sistnevnte som har slitt desidert mest med kun én fattig scoring og null poeng etter fem serierunder.

  Slik kan det naturligvis ikke fortsette om det skal bli spill på øverste nivå også neste sesong. Det unge laget tapte 1-3 hjemme mot Lyn i forrige serierunde, da Sofie Bjørnsen scoret lagets første mål i årets sesong.

  Nå venter en ny hjemmekamp når John Arne Riises Avaldsnes kommer på besøk.

  Avaldsnes hadde muligheten til å komme et lite stykke unna den verste nedrykksstriden om det ble seier mot Røa i forrige serierunde. Det ble det ikke, og dermed er det fortsatt bare ett poeng ned til kvalifisering og fire poeng ned til direkte nedrykk.

  Denne kampen vil derfor bli uhyre viktig for begge lag. Skulle Arna-Bjørnar ta sesongens første trepoenger her, vil det helt sikkert gi en boost til laget. Skulle det derimot bli Avaldsnes som får mest grunn til å feire, begynner det plutselig å se meget mørkt ut for deres del.

  I trøbbel

  Men Arna-Bjørnar er ikke det eneste laget fra Bergen som har hatt en utfordrende start på sesongen.

  Regjerende dobbeltmester Brann har slitt voldsomt med skader i sesonginnledningen, noe som kan være en medvirkende årsak til lagets prestasjoner. Bare sju scoringer på fem kamper og åtte poeng gjør at det allerede er fem poeng opp til serieleder Vålerenga.

  Heller ikke den avstanden bør bli særlig mye større.

  Men det blir heller ikke enkelt å ta tre poeng denne helgen.

  På samme arena som herrene tok seg til cupfinalen på i midtuken, Nadderud, er det nå kvinnenes tur til å møte Stabæk på bortebane.

  Baneforholdene har vært snakket mye om den siste tiden, og det kan derfor bli spennende å se hvordan gressmatten ser ut når lagene barker sammen lørdag. Nå må i alle fall Brann fram med boksehanskene og krige til seg alle poengene de kan få.

  For Stabæks del handler det om å fortsette og bygge videre på en stigende form.

  Revansjelyst

  Det samme gjør det for LSK Kvinner som tar imot Røa.

  Gultrøyene imponerte stort i forrige serierunde da de reiste til Koteng Arena og tok en meget sterk 1-0-seier borte mot Rosenborg. Nå er det Røa som står på motsatt banehalvdel, som også har imponert så langt i sesongen og som foreløpig har klart å holde seg et stykke unna nedrykksstriden.

  De to siste kampene denne runden er Åsane – Vålerenga og Rosenborg – Lyn.

  Åsane har heller ikke hatt det enkelt så langt, i likhet med Arna-Bjørnar og Brann. Bare tre poeng så langt er fasiten, noe som gjør at de for øyeblikket er på kvalifiseringsplass for nedrykk. Mot et Vålerenga-lag i storform og proppfulle av selvtillit spørs det om ikke oppgaven kan bli litt vel stor denne helgen.

  På Koteng Arena handler det for Rosenborg om å slå tilbake etter skuffelsen mot LSK Kvinner sist. Tidligere i uken kom det en kjedelig nyhet fra Trondheim, da det ble kjent at Cesilie Andreassen er ute i fire måneder med en kneskade.

  Hvordan vil trønderne klare seg uten den store playmakeren?

  Slik ser tabellen ut før runden:

  TABELL | TOPPSERIEN
  1                    Vålerenga              5  13   13
  2                    Rosenborg BK Kvinner   5  7    12
  3                    LSK Kvinner            5  8    11
  4                    SK Brann               5  1    8 
  5                    Røa Fotball Elite      5  3    7 
  6                    Stabæk                 5  -3   7 
  7                    Lyn                    5  -1   6 
  8                    Avaldsnes Toppfotball  5  -8   4 
  9                    Åsane                  5  -7   3 
  10                   Arna-Bjørnar           5  -13  0 
  

  Artikkelen Nøkkelkamp i bunnen av tabellen – lagene fra Bergen i trøbbel ble først publisert på Toppserien.

  ]]> https://toppserien.no/nyheter/nokkelkamp-i-bunnen-av-tabellen-lagene-fra-bergen-i-trobbel/feed/ 0
  https://toppserien.no/nyheter/lordag-moter-vi-lsk-kvinner/ https://toppserien.no/nyheter/lordag-moter-vi-lsk-kvinner/#respond <![CDATA[Admin]]> Wed, 26 Apr 2023 11:24:17 +0000 <![CDATA[Nyheter]]> https://toppserien.no/nyheter/lordag-moter-vi-lsk-kvinner/ <![CDATA[

  Lørdag 29. april spiller vi 6. runde i Toppserien. Denne gangen er det LSK Kvinner som skal til pers når vi tar turen til LSK-hallen. LSK har hatt en god start på årets sesong – ikke minst i forrige serierunde da de slo Rosenborg borte i Trondheim. Vi ser frem til en morsom kamp, og... Read More [...]Les mer

  Artikkelen Lørdag møter vi LSK Kvinner ble først publisert på Toppserien.

  ]]> <![CDATA[

  Lørdag 29. april spiller vi 6. runde i Toppserien.

  Denne gangen er det LSK Kvinner som skal til pers når vi tar turen til LSK-hallen. LSK har hatt en god start på årets sesong – ikke minst i forrige serierunde da de slo Rosenborg borte i Trondheim. Vi ser frem til en morsom kamp, og ambisjonene er klare: Vi går for seier!

  Vi krysser fingrene for at mange Røa-supportere skal ta turen til LSK-hallen på lørdag og heie på oss. Har du ikke mulighet, kan du alltid se kampen på TV 2 Play

  Foto (begge bilder): Erling Løkken

  Artikkelen Lørdag møter vi LSK Kvinner ble først publisert på Toppserien.

  ]]> https://toppserien.no/nyheter/lordag-moter-vi-lsk-kvinner/feed/ 0
  https://toppserien.no/nyheter/pressemelding-fra-arna-bjornar-fotball/ https://toppserien.no/nyheter/pressemelding-fra-arna-bjornar-fotball/#respond <![CDATA[Admin]]> Wed, 26 Apr 2023 11:05:30 +0000 <![CDATA[Nyheter]]> https://toppserien.no/nyheter/pressemelding-fra-arna-bjornar-fotball/ <![CDATA[

  Arna-Bjørnar Fotball har gjort endringer i trenerteamet. Thomas Mørk overtar som hovedtrener. Bjarne Hagen fortsetter i trenerapparatet som assistenttrener. Sportsjef Erik Mjelde forteller at dette var et ønske fra Bjarne Hagen. Alle henvendelser om denne saken skal gå til sportsjef Erik Mjelde på telefon 90206125. [...]Les mer

  Artikkelen Pressemelding fra Arna-Bjørnar Fotball ble først publisert på Toppserien.

  ]]> <![CDATA[

  Arna-Bjørnar Fotball har gjort endringer i trenerteamet. Thomas Mørk overtar som hovedtrener. Bjarne Hagen fortsetter i trenerapparatet som assistenttrener.

  Sportsjef Erik Mjelde forteller at dette var et ønske fra Bjarne Hagen.

  Alle henvendelser om denne saken skal gå til sportsjef Erik Mjelde på telefon 90206125.

  Artikkelen Pressemelding fra Arna-Bjørnar Fotball ble først publisert på Toppserien.

  ]]> https://toppserien.no/nyheter/pressemelding-fra-arna-bjornar-fotball/feed/ 0
  https://toppserien.no/nyheter/ecit-og-lsk-kvinner-inviterer-til-birdsa-fotballskole-i-sommer/ <![CDATA[Admin]]> Tue, 25 Apr 2023 18:12:27 +0000 <![CDATA[Nyheter]]> https://toppserien.no/nyheter/ecit-og-lsk-kvinner-inviterer-til-birdsa-fotballskole-i-sommer/ <![CDATA[

  I samarbeid med vår partner ECIT, er det en stor glede å invitere til Birdsa Fotballskole mandag 19. juni til onsdag 21. juni, kl. 09.00 – 15.30. Fotballskolen er for jenter i alle aldre. Bli med på tre morsomme og lærerike dager med gode fotballøkter, kombinert med lek og nyttig lærdom fra våre spillere og... Read More [...]Les mer

  Artikkelen ECIT og LSK Kvinner inviterer til Birdsa Fotballskole i sommer! ble først publisert på Toppserien.

  ]]> <![CDATA[

  I samarbeid med vår partner ECIT, er det en stor glede å invitere til Birdsa Fotballskole mandag 19. juni til onsdag 21. juni, kl. 09.00 – 15.30. Fotballskolen er for jenter i alle aldre.

  Bli med på tre morsomme og lærerike dager med gode fotballøkter, kombinert med lek og nyttig lærdom fra våre spillere og trenere. Øktene blir ledet av våre fantastiske A-lagsspillere, slik at deltakerne får servert god kompetanse og erfaringer fra spillernes profesjonelle fotballhverdag.

  Underveis blir det satt av tid til både autografer og selfies. Det serveres lunsj og frukt samtlige dager til alle deltakere. ECIT kommer også til å dele ut goodiebags til alle deltakere. I tillegg vil alle som deltar på fotballskolen bli invitert med på kamp i LSK-hallen!

  Prisen for å være med er 1200,- per deltager. Det tilbys søskenrabatt med kr 400 i avslag ved påmelding.

  NB! Påmeldingsfristen er 10. juni. Sikre deg en plass nå – les mer og meld deg på her nå!

  Vi gleder oss!

  Artikkelen ECIT og LSK Kvinner inviterer til Birdsa Fotballskole i sommer! ble først publisert på Toppserien.

  ]]>
  https://toppserien.no/nyheter/topplagene-utmerker-seg-tungt-i-bunnen/ https://toppserien.no/nyheter/topplagene-utmerker-seg-tungt-i-bunnen/#respond <![CDATA[kristianmoe]]> Sun, 23 Apr 2023 20:10:03 +0000 <![CDATA[Nyheter]]> https://toppserien.no/?p=23701 <![CDATA[

  Flere av opprykkskandidatene viste hvorfor de er ventet å være i toppen av tabellen. I andre enden av tabellen ser det tungt ut for noen lag. [...]Les mer

  Artikkelen Topplagene utmerker seg – tungt i bunnen ble først publisert på Toppserien.

  ]]> <![CDATA[

  Runden

  Grei – Fyllingsdalen 3-0

  Hønefoss – AaFK Fortuna 1-4

  KIL/Hemne – Kolbotn 0-0

  Klepp -TIL 2020 0-1

  Øvrevoll Hosle – Grand Bodø 6-1

  Sesongens første seier

  Grei – Fyllingsdalen 3-0 (0-0)
  Mål: 1-0 Julie Kristine Solskjær (52), 2-0 Celina Smith (65), Amalie Taraldsen (77)

  På Greibanen møttes de to nykommerne i 1. divisjon til dyst da Grei fikk besøk av Fyllingsdalen. Gjestene har vært konkurransedyktige hittil og fått en god start, mens det har blitt litt tøffere for Grei.

  Oppgjøret mellom nykommerne startet med et smell. Fyllingsdalen var ekstremt nære ved to anledninger til å ta ledelsen tidlig, men begge gangene sto metallet i veien.

  Deretter var det dramatikk i motsatt ende da Grei fikk straffe, men forsøket fra Tine Celine Karstensen fra 11-meteren ble reddet.

  Scoringer ble det derimot ikke, og lagene gikk utrolig nok til pause med smultringer i målprotokollen.

  Etter pause skulle scoringene komme. Først etter 52 minutter da Celina Smith ble spilt alene gjennom, og som på uegoistisk vis trillet ballen til side til Julie Kristine Solskjær, som enkelt kunne sende Grei i føringen på åpent mål.

  Ikke lenge etterpå var det Celina Smith som fikk være sist på ballen. Etter strålende kombinasjonsspill fra Grei, ble ballen spilt 45 grader ut til Smith, som kontant hamret inn 2-0.

  Veien tilbake ble tung for Fyllingsdalen, og knappe kvarteret før full tid avgjorde Grei kampen ved Amalie Taraldsen som tuppet inn 3-0 på bakerste stolpe. Takket være en forrykende andre omgang tar Grei sin første seier for sesongen over Fyllingsdalen.

  Brøt marerittstatistikken

  Hønefoss – AaFK Fortuna 1-4 (1-1)
  Mål: 1–0 Silje Nyhagen (29), 1–1 Maria Herdel Pedersen (39), 1–2 Maria Herdel Pedersen (55), 1–3 Hanna Bråten Gravem (78), 1–4 Agata Drozdzik (83)

  Lørdagens andre kamp fant sted på AKA Arena mellom Hønefoss og AaFK Fortuna. Hjemmelaget har hatt en ordentlig trå start på sesongen og lå sist etter tre kamper. Men gjestene fra Ålesund har ikke hatt det greit på AKA, og har faktisk aldri vunnet. Det måtte de gjøre noe med om det skulle bli tre poeng.

  Sunnmøringene åpnet kampen best og hadde mest ballinnhav. Samtidig var de svært nære et ledermål etter flere gode innlegg, men uten at noen av angrepsspillerne nådde frem. Hjemmelaget hadde også sine sjanser, men uten å sette Benedicte Lund Berge på de helt store prøvene.

  Tross et overtak til AaFK Fortuna, var det Hønefoss som tok ledelsen. En lang ball fant Silje Nyhagen som kom seg forbi to forsvarere før hun sikkert satte inn 1-0.

  Bortelaget fortsatte derimot å kjøre på og fikk omsider scoring like før pause. Maria Herdel Pedersen dro seg innover i banen og banket ballen i motsatt kryss – en ordentlig drømmescoring som sørget for at lagene var like langt halvveis.

  AaFK Fortuna trykket på også etter hvilen og tok ledelsen ikke lenge ut i omgangen. Agata Drozdzik spilte gjennom Herdel Pedersen og den danske vingen gjorde ingen feil og sendte tangotrøyene i føringen.

  Og gjestene ga seg ikke med det. Kvarteret før slutt fikk innbytter Hanna Bråten Gravem to sjanser. Den første ble blokkert, men på returen fant spissen nettmaskene og avgjorde på mange måter kampen.

  Få minutter senere fikk Agata Drozdzik æren av å sette kronen på verket. Midtbanespilleren fikk en pasning og hadde få problemer med å legge på til 4-1. AaFK Fortuna tar sin tredje strake seier denne sesongen, og bryter samtidig marerittstatistikken på AKA Arena, mens Hønefoss sliter i bunnen av tabellen.

  Maria Herdel Pedersen og Hanna Bråten Gravem kunne juble for scoringer i 4-1-seieren over Hønefoss. Foto: Kristian Moe

  Temmet opprykkskandidaten

  KIL/Hemne – Kolbotn 0-0 (0-0)
  Mål:

  Et interessant oppgjør denne runden var kampen mellom KIL/Hemne og Kolbotn. Trønderne har hatt en sesongstart litt under pari, mens Kolbotn har vist seg opprykkskandidat-stempelet verdig hittil.

  Det var også gjestene som ordentlig tok kommandoen innledningsvis, og burde ledet til pause. Men både stolpen, KIL/Hemne-keeper Ingvild Grøtting og forsvarere på strek forhindret at Kolbotn tok ledelsen. Offensivt slet hjemmelaget, og det sto målløst til pause mellom lagene.

  Men etter pause var gjestene mer shaky og KIL/Hemne kom mer inn i kampen. De fikk også sine sjanser til å score, og var svært nære på et distanseskudd som traff stolpen. Kolbotn hadde noen muligheter, men var ikke like nære som før pause.

  Like før slutt fikk KIL/Hemne en kjempesjanse til å ta alle poengene, men ingen angrepsspillere klarte å skli inn seiersmålet. Dermed endte det 0-0 i regnværet på Kyrksæterøra.

  Topper tabellen

  Klepp – TIL 2020 0-1 (0-1)
  Mål: 0-1 Vilde Bratland (25)

  På Jæren fikk Klepp storfint besøk av opprykksjagende nordlendinger fra Tromsø da TIL 2020 tok turen til Vestlandet. Traktortrøyene står med to strake tap uten å score, mens gjestene ser ut til å være i storform.

  En vanskelig oppgave for Klepp, men det var de som startet kampen best. På eget kunstgress var Klepp svært nære ved å ta ledelsen, blant annet da Vilde Asbøll måtte redde en avslutning på streken.

  Tross den gode starten fra Klepp var det gjestene som scoret først. TIL 2020 vant ballen på midten, kontret og sendte Vilde Bratland alene med keeper. Spissen var sikker som banken alene med Ingrid Vatne og sendte bortelaget i føringen med en kontrollert avslutning.

  1-0 sto seg til pause, og etter hvilen var Klepp farlig frempå igjen, men Helle Sandved-Klungtvedt klarte ikke å avslutte skikkelig. Utenom dette slet Klepp med å komme til store sjanser. TIL 2020 hadde også sjanser til å øke til 2-0, men totalt sett var andre omgang ganske sjansefattig.

  Det gjorde at det ikke ble flere scoringer i kampen, og TIL 2020 kan feire at de topper tabellen i 1. divisjon etter fire kamper.

  Sendt hjem med grisebank

  Øvrevoll Hosle – Grand Bodø 6-1 (3-0)
  Mål: 1-0 Joshualyn Reeves (13), 2-0 Celine Larsen (26), 3-0 Celine Larsen (30), 4-0 Celine Larsen (56), 5-0 Nadia Pinto (69), 6-0 Nadia Pinto (77), 6-1 Gerd Johansen (80)

  Det siste oppgjøret i den fjerde serierunden i 1. divisjon fant sted på Hosle mellom Øvrevoll Hosle og Grand Bodø.

  Denne kampen skulle vise seg å bli svært innholdsrik, selv om det startet litt forsiktig. Like før kvarteret ble det derimot jubel da Joshualyn Reeves styrte inn 1-0 til vertene.

  Deretter var det duket for målshow fra Øvrevoll Hosle-spiss Celine Larsen. Først banket hun inn 2-0 fra kloss hold etter et lavt innlegg, før hun like etterpå satte inn sin andre scoring for dagen på ganske likt vis. Hun holdt også på å fullføre hattricket sitt før pause, men skuddet ble blokkert.

  Larsen skulle likevel få hattricket sitt etter pause. Nok en gang fikk Øvrevoll Hosle rom på sin høyreside, og nok en gang fant innlegget Larsen foran mål. For tredje gang var hun sikkert og økte ledelsen til 4-0.

  Dermed så det blytungt ut for Grand Bodø, men vertene var ikke ferdige på 4-0. Innbytter Nadia Pinto ville være med på målfesten. 20 minutter før slutt utnyttet hun svakt forsvarsspill fra gjestene, rundet keeper og la på til 5-0. Og noen minutter senere viste hun skarphet i boksen og satte inn 6-0 med sin andre scoring for dagen.

  Grand Bodø fikk et trøstemål ved Gerd Johansen, men til absolutt ingen nytte. Gjestene ble sendt hjem fra Hosle som totalslakt med 1-6 i bagasjen.

  Artikkelen Topplagene utmerker seg – tungt i bunnen ble først publisert på Toppserien.

  ]]> https://toppserien.no/nyheter/topplagene-utmerker-seg-tungt-i-bunnen/feed/ 0
  https://toppserien.no/nyheter/dramatisk-toppkamp-og-endring-i-toppen/ https://toppserien.no/nyheter/dramatisk-toppkamp-og-endring-i-toppen/#respond <![CDATA[kristianmoe]]> Sun, 23 Apr 2023 18:49:45 +0000 <![CDATA[Nyheter]]> https://toppserien.no/?p=23694 <![CDATA[

  Det ble svært dramtisk på Stemmemyren i toppkampen mellom Brann og Vålerenga. Rosenborgs perfekte sesongstart ble brutt og vi fikk endringer i toppen av tabellen. [...]Les mer

  Artikkelen Dramatisk toppkamp og endring i toppen ble først publisert på Toppserien.

  ]]> <![CDATA[

  Runden

  Arna-Bjørnar – Lyn 1-3

  Røa – Avaldsnes 2-1

  Stabæk – Åsane 1-0

  Rosenborg – LSK Kvinner 0-1

  Brann – Vålerenga 2-3

  Sliter i bunnen

  Arna-Bjørnar – Lyn 1-3 (1-3)
  Mål: 0-1 Josefine Birkelund (4), 1-1 Sofie Bjørnsen (27), 1-2 Anna Aahjem (33), 1-3 Anna Aahjem (40)

  Sesongstarten til Arna-Bjørnar har hittil vært av det triste slaget. Det unge laget har tapt alle sine kamper og ligger desidert sist med null poeng. Det samme hadde Lyn før midtukerunden sist, men fikk en etterlengtet seier med 1-0 over Røa.

  Spørsmålet var om Lyn klarte å følge opp den seieren, eller om Arna-Bjørnar endelig kunne bokføre poeng i 2023.

  I starten av kampen så det ut til at det var førstnevnte scenario som virket mest realistisk. Allerede etter fire minutter stanget nemlig Josefine Birkelund inn en corner og sørget for 1-0 til Lyn. Gjestene var også svært nære 2-0, men istedenfor kom hjemmelaget tilbake i kampen.

  Sofie Bjørnsen plukket opp en feilpasning, avanserte fremover og plasserte inn utligningen med sin og Arna-Bjørnars første scoring for sesongen. Dermed var det balanse i regnskapet etter en halvtimes spill, men det skulle ikke vare lenge. Anna Aahjem var først iskald alene med keeper og sendte Lyn tilbake i føringen, før hun ikke lenge etterpå la på til 3-1.

  Med 1-3 i sekken så det blytungt ut for vertene før andre omgang, men ga likevel ikke opp og hevet seg etter hvilen. Det var lengre mellom målsjansene etter pause, men Arna-Bjørnar hadde noen gode forsøk uten tellende resultat. Lyn fikk også noen store sjanser etterhvert med blant annet et tverrliggertreff, og hadde egentlig god kontroll på oppgjøret.

  Tross en mer oppløftende andre omgang fra Arna-Bjørnar klarte de ikke å skape ny spenning i kampen og Lyn kunne kontrollere inn 3-1-seier på Arna.

  Arna-Bjørnar har fått en verst mulig start på sesongen og står med null poeng etter fem kamper.
  Foto: Marius Simensen / BILDBYRÅN

  Tok viktige poeng

  Røa – Avaldsnes 2-1 (1-0)
  Mål: 1-0 Anya de Courcy (17), 2-0 Tuva Espås (62), 2-1 Hanna Dahl (81)

  I midtuka sto Avaldsnes godt imot og fikk med seg et meget sterkt poeng fra hjemmekampen mot Brann. Denne runden tok de turen til Røa for å kjempe om svært viktige poeng, med mulighet for å skaffe seg en liten luke til lagene helt i bunnen av tabellen,

  Det var derimot vertene som startet best, og etter en tidlig sjanse tok de også ledelsen. Et innlegg fra Synne Masdal ble møtt av Anya de Courcy som headet Røa foran.

  Tross baklengsmålet var Avaldsnes lojale mot eget spill, men det resulterte ikke i noen nevneverdige målsjanser.

  Etter pause fikk Kaja Olsen en grei mulighet for gjestene, men avslutningen havnet i nettveggen. Utenom dette skjedde det ikke mye i starten av andre omgang, men etter 62 minutter ble det servert kunst på Røa kunstgress. Tuva Espås fikk en lang ball i bakrom, passerte en Avaldsnes-forsvarer, men kom litt skrått. Da de fleste forventet innlegg, bestemte Espås seg for å banke til i en perfekt bue over keeper, via stolpen og inn. Dermed 2-0 til Røa.

  Minuttet senere smalt det i tverrliggeren bak Hildegunn Sævik, før det knappe ti minutter før slutt ble kamp igjen. Kaptein Hanna Dahl tok ansvar og bøyde et frispark lekkert i krysset og skapte ny spenning. Gjestene fra Karmøy trykket på for utligning, men måtte til slutt innse at slaget var tapt. Røa vinner 2-1 og tar med seg tre viktige poeng.

  Uheldig selvmål avgjorde

  Stabæk – Åsane 1-0 (1-0)
  Mål: 1-0 Savanna Duffy selvmål (19)

  På Nadderud møttes to revansjelystne lag etter å ha fått det svært tøft i midtuka. Stabæk tok ledelsen, men tapte til slutt 1-4 mot Vålerenga, mens Åsane gikk på et 0-3-tap for serieleder Rosenborg. Dette var dermed en mulighet for begge lag til å slå tilbake.

  I åpningen rullet begge lag opp gode angrep, men slet litt på siste tredjedelen. Men etter rundt 20 minutter resulterte et slikt angrep i mål. Stabæk rullet opp, og ballen havnet til slutt hos Justine Kielland som avsluttet i stolpen. Dessverre for Åsane gikk returen i ryggen til keeper Savanna Duffy og i mål, og Stabæk kunne juble for ledelse.

  Like etter kom Kaja Karlsen alene med Sunniva Skoglund, men landslagsskeeperen vartet opp med en klasseredning og hindret utligning.

  Beholdningen for andre omgang var et tverrliggertreff fra Maren Thoresen, samt et par andre gode muligheter for Stabæk. Åsane spilte hjemmelaget lave til tider og hadde også sine muligheter, men måtte til slutt dra tomhendte hjem til Bergen. Det uheldige selvmålet til Duffy ble avgjørende i en ellers jevn affære på Nadderud.

  Ødela den perfekte starten

  Rosenborg – LSK Kvinner 0-1 (0-0)
  Mål: 0-1 Katrine Winnem Jørgensen (64)

  Rosenborg har fått den perfekte starten på sesongen etter fire av fire seiere. For å holde den statistikken gående måtte de derimot ta seg forbi en tøff utfordring i LSK Kvinner, som også har fått en god start på 2023-sesongen under nytreneren André Bergdølmo.

  Hjemme på Koteng Arena var det Rosenborg som skapte de aller største sjansene. Anna Jøsendal hadde omgangens største sjanse da hun satt ballen utenfor fra cirka seks meter, mens også Emilie Nautnes hadde mange muligheter til å sette ballen i mål. Gjestenes største sjanse kom etter 26 minutter da en heading mot mål ble klarert på streken av Sara Hørte.

  Etter en relativt jevnspilt omgang der Rosenborg hadde de fleste og største sjansene, sto det 0-0 til pause.

  Det skulle ikke ta mange minuttene før trønderne var farlig frempå igjen. Emilie Nautnes fikk sjansen fra kort hold, men på omtrent blank kasse satte hun ballen i oversiden av tverrliggeren og over.

  LSK Kvinner vant 1-0 og ødela Rosenborgs seiersrekke.
  Foto: Vegard Grøtt / BILDBYRÅN

  LSK Kvinner hadde også sine sjanser og var svært nære da Camilla Huseby smalt ballen i tverrliggeren fra distanse. Og faktisk var det gjestene fra Romerike som kunne juble for scoring først. Emilie Woldvik svingte et presist innlegg inn i feltet og fant hodet til Katrine Winnem Jørgensen. Hun gjorde ingen feil og headet inn 1-0 til LSK Kvinner.

  Rosenborg satte inn en sluttspurt og burde utlignet da Matilde Rogde kom alene med Cecilie Fiskerstrand. LSK Kvinner-keeperen vartet derimot opp med en ordentlig matchvinnerredning og hindret scoring. Nærmere kom ikke Rosenborg og LSK Kvinner tar en imponerende seier på Koteng Arena.

  Dramtisk toppkamp

  Brann – Vålerenga 2-3 (1-1)
  Mål: 1-0 Alyssa Walker (5), 1-1 Olaug Tvedten (10), 2-1 Jalen Tompkins selvmål (79), 2-2 Thea Bjelde (81), 2-3 Olaug Tvedten (86)

  Den femte serierunden ble avsluttet med en skikkelig toppkamp mellom regjerende seriemester Brann og gullkandidat Vålerenga.

  Oppgjøret kunne ikke startet bedre for hjemmelaget på Stemmemyren. Bare fem minutter ut i kampen bredsidet Alyssa Walker bergenserne i føringen etter et frispark fra Andrine Hegerberg.

  Men ledelsen varte ikke lenge. Fem minutter senere var lagene likt igjen takket være en kunstscoring fra Olaug Tvedten. Midtbanespilleren dempet en lang ball på brystet og banket inn utligningen på volley. Dermed sto det 1-1 i Bergen.

  Etter pangåpningen fra begge lag, roet kampen seg litt, men det var Vålerenga som tok over. Gjestene skapte flere gode sjanser, men uten tellende resultat ble 1-1 stående til pause.

  I andre omgang fortsatte Vålerenga å kjøre på og var nærmest scoring. Alyssa Walker hadde en mulighet for Brann til å gi vertene en ufortjent ledelse, men fant ikke nettmaskene for andre gang.

  Bortelaget var nærmest, men fikk en ordentlig kalddusj ti minutter før slutt. Andrine Hegerberg slo en corner inn mot mål, og det så ut som at Jalen Tompkins skulle ha relativ god kontroll og bokse den greit unna. Men Vålerengas sisteskanse klønet det til og bokset ballen i stolpen og inn. Takket være den tabben tok Brann ledelsen igjen mot spillets gang.

  Bergenserne klarte derimot ikke å holde på denne ledelsen heller, og nok en gang svarte Vålerenga umiddelbart etter et baklengsmål. En kort corner endte hos Thea Bjelde på rundt 20 meter. Hun klemte til mot mål, gikk innom et par spillere og satt Aurora Mikalsen helt ut av spill. Nettet raslet og Vålerenga hadde fått sin fortjente scoring.

  Dramet på Stemmemyren var ikke over med det. For bare fem minutter etter Bjeldes utligning, snudde Vålerenga kampen på hodet. Et oppspill på Elise Thorsnes ble headet ned til Olaug Tvedten på 16 meter. Hun valgte å avslutte, noe som ikke var en dum avgjørelse. Ballen fant veien forbi Mikalsen og ned i hjørnet, og kampen var snudd.

  Brann klarte ikke å finne en sen utligning for å skape enda mer dramatikk, og Vålerenga tar en sterk 3-2-seier på Stemmemyren i det som ble en severdig og dramtisk toppkamp.

  Artikkelen Dramatisk toppkamp og endring i toppen ble først publisert på Toppserien.

  ]]> https://toppserien.no/nyheter/dramatisk-toppkamp-og-endring-i-toppen/feed/ 0
  https://toppserien.no/nyheter/viktig-seier-og-tilbake-i-flytsonen/ <![CDATA[Admin]]> Sun, 23 Apr 2023 06:24:20 +0000 <![CDATA[Nyheter]]> https://toppserien.no/nyheter/viktig-seier-og-tilbake-i-flytsonen/ <![CDATA[

  Røa tar en ny, fortjent seier Røa starter bra og allerede i det fjerde spilleminutt blir det nesten scoring når Ragne slår inn foran mål og Tuva er millimetere unna å få tåspissen på ballen rett foran mål og Avaldsneskeeperen. Nok en Dynamite-spiller tegner seg på årets scoringsliste – Anya Vi fortsetter å spille bra... Read More [...]Les mer

  Artikkelen Viktig seier – og tilbake i flytsonen ble først publisert på Toppserien.

  ]]> <![CDATA[

  Røa tar en ny, fortjent seier

  Røa starter bra og allerede i det fjerde spilleminutt blir det nesten scoring når Ragne slår inn foran mål og Tuva er millimetere unna å få tåspissen på ballen rett foran mål og Avaldsneskeeperen.

  Nok en Dynamite-spiller tegner seg på årets scoringsliste – Anya

  Vi fortsetter å spille bra og presse. I det 17. spillerminuttet får vi uttelling. Synne slår en corner som kommer i retur tilbake igjen til Synne. Hun slår inn påny. Der er Anya så godt som udekket foran mål – hun header ballen kontant i mål.

  Vi tar pause uten at Avaldsnes har skapt noen særlige utfordringer for oss.

  Det står 1-o til pause

  Andre omgang ble jevnere. Avaldsnes startet omgangen bedre, og i det 53. spilleminuttet får de sin første avslutning for dagen. …….i nettveggen.

  Tuva sørger for økt ledelse

  Etter 62 minutter sender Mia en lang ball opp til Tuva. Hun utfordrer og passerer Avladsnesstopperen elegant, og tar med seg ballen og slår inn. Fra langt og skrått hold, klinker hun til. Ballen går i bue over Avaldsnes sin keeper, via stolpen og i mål – en drømmescoring. Det står 2-0 på Røabanen.

  Avaldsnes med god mulighet

  Rett etterpå – etter 65 minutters spill – er vi heldige. Hildegunn er langt ute og Svandal smeller til med et kjempeskudd – i tverrleggeren. For en mulighet!

  Drømmescoring for Avaldsnes

  I det 80. minuttet får Avaldsnes et frispak på ca 20 meters hold – og for en scoring. Dahl skyter i krysset til høyre for Hildegunn. Hildegunn kaster seg etter ballen, men den var perfekt plassert, og lite å gjøre med for vår sisteskanse. Det står plutselig 2-1 og Avaldsnes øyner muligheten.

  Røa nærmest scoring i sluttminuttene

  Allikevel er det vi som er nærmest scoring i de siste minuttene. Ett minutt på overtid er Tuva alene med keeper, men Alvaldsneskeeperen er heldig og redder på strek.

  Selv om Avaldsnes har en bedre andreomgang, er det Dynamite Girls som skaper de største målsjansene.

  Vi vinner fortjent på Røabanen i dag!

  Takk til publikum

  Det er ingen tvil om at dere som kom på kamp i dag bidro til å løfte oss frem. Mange folk og topp stemning på tribunen merkes hos spillerne nede på gresset. Kom på kamp. Det er viktig for oss1

  Neste kamp er borte mot LSK i LSK-hallen den 29. april, kl 15.

  Vår neste hjemmekamp på Røabanen er onsdag 3. mai, kl 19. Da ønsker vi Stabæk og deg velkommen

  ……og lørdag 6. mai er det ny hjemmekamp og superviktig at vi fyller tribunen med Røa-supportere. Da kommer Brann på besøk.

  Artikkelen Viktig seier – og tilbake i flytsonen ble først publisert på Toppserien.

  ]]>
  https://toppserien.no/nyheter/duell-mellom-de-nyopprykkede-16-aring-i-storform/ https://toppserien.no/nyheter/duell-mellom-de-nyopprykkede-16-aring-i-storform/#respond <![CDATA[Alexander Larsen]]> Sat, 22 Apr 2023 07:52:41 +0000 <![CDATA[Nyheter]]> https://toppserien.no/?p=23673 <![CDATA[

  Flere lag har ambisjoner om å rykke opp. Hos Kolbotn er det et 16 år gammel stortalent som ser ut til å ha funnet storformen og som kanskje skal skyte laget tilbake til Toppserien. [...]Les mer

  Artikkelen Duell mellom de nyopprykkede – 16-åring i storform ble først publisert på Toppserien.

  ]]> <![CDATA[

  En ny serierunde i 1. divisjon er like rundt hjørnet.

  Slik ser 4. serierunde ut i 1. divisjon:

  Hønefoss – AaFK Fortuna 14.00 (lørdag)

  Grei – Fyllingsdalen 15.00 (lørdag)

  Kil/Hemne – Kolbotn 13.00 (søndag)

  Klepp – TIL 2020 13.00 (søndag)

  Øvrevoll Hosle – Grand Bodø 17.00 (søndag)

  Spennende duell mellom de nyopprykkede

  Etter tre serierunder av sesongen er det noen lag som har all mulig grunn til å være fornøyd, mens andre kanskje ikke har helt det samme å juble for.

  To av de tre nye lagene (Kolbotn det siste) i divisjonen denne sesongen, Grei og Fyllingsdalen, som begge rykket opp fra 2. divisjon, har fått en litt ulik start på sesongen, selv om begge tidvis har vært gode.

  Men det er bergenserne fra Fyllingsdalen som har hatt aller mest grunn til å juble.

  Det nyopprykkede laget har fått en god start på sesongen og står med imponerende seks poeng etter tre kamper. To hjemmeseire, mot Kil/Hemne og Klepp, har sikret en god start på sesongen. I seieren over Klepp sist helg var det kantspilleren Martine Kjølholdt som skilte seg ut med sine to scoringer.

  Like bra har ikke poengfangsten vært for helgens hjemmelag, Grei. Når lagene barker sammen klokken 15, er det et lag som gjerne trenger en seier etter to uavgjortkamper og med to poeng som fasiten.

  Samtidig er det et lag som spillemessig har hevet seg etter 0-2-tapet mot Klepp i seriepremieren. 1-1 mot Øvrevoll Hosle og 1-1 mot Hønefoss har laget klart siden da.

  På opprykksjakt

  Én time tidligere på dagen tar Hønefoss imot AaFK Fortuna.

  Hjemmelaget har slitt fælt i starten av sesongen og står bare med ett fattig poeng. Bedre har det vært for gjestene som nå står med seks poeng etter to strake seire. I forrige serierunde ble det svært dramatisk da Øvrevoll Hosle ble slått 4-3.

  Laget med opprykksambisjoner bør aller helst vinne denne om de skal holde følge med konkurrentene TIL 2020 og Kolbotn. Men mot et Grei-lag som aller helst trenger en seier, og med stigende form, så trenger ikke det å bli enkelt.

  TIL 2020 virker nemlig å være i storform om dagen og mene skikkelig alvor i kampen om opprykk. I forrige serierunde ble Kil/Hemne knust 5-1 på hjemmebane, og med sju poeng etter tre kamper, i tillegg til å ha spilt 0-0 borte mot Kolbotn, så ser det veldig lovende ut for nordlendingene.

  Denne helgen er det Klepp på bortebane som venter. Grønntrøyene fikk en strålende start på sesongen da Grei ble slått 2-0 i seriepremieren, men har siden den gang gått på to strake tap, uten å score mål. Klarer de å heve seg denne runden mot det som kanskje er det store formlaget i serien?

  Stortalentet i storform

  Et annet interessant oppgjør er litt lenger nord når Kil/Hemne tar imot Kolbotn.

  Kil/Hemne har ikke fått en veldig god start på sesongen. Tre poeng er fasiten, mens Kolbotn står med sju.

  Bortelaget spilte i midtuken cup og vant 1-0 etter scoring av Martine Trollsås Fenger. Stortalentet (16) har scoret fire mål så langt i sesongen og ser virkelig ut til å ha funnet formen. Hun scoret også to i 3-0-seieren over Grand Bodø sist.

  Stortalentet Martine Trollsås Fenger (16) kom til klubben forrige sommer fra Amazon Grimstad. Nå er hun blitt en nøkkelbrikke for laget. Foto: Marius Simensen / Bildbyrån

  Helgens siste oppgjør er kampen mellom Øvrevoll Hosle og Grand Bodø. Skal ØHIL melde seg på i toppen, er dette en kamp de trolig burde vinne, selv om det naturlig nok er tidlig i sesongen. Kolbotn og TIL 2020 virker å være veldig solide, mens AaFK Fortuna i tillegg har store ambisjoner.

  Grand Bodø har også slitt på bortebane så langt i sesongen og står med to tap, riktig nok mot Kolbotn og TIL 2020.

  Slik ser tabellen ut før serierunden:

  TABELL | 1.DIVISJON
  1                    Tromsø IL 2020  4  7   10
  2                    AaFK Fortuna    4  4   9 
  3                    Kolbotn         4  4   8 
  4                    Øvrevoll Hosle  4  5   7 
  5                    Fyllingsdalen   4  0   6 
  6                    Grei            4  1   5 
  7                    KIL/Hemne       4  -4  4 
  8                    Klepp           4  -2  3 
  9                    Grand Bodø      4  -8  3 
  10                   Hønefoss BK     4  -7  1 
  

  Artikkelen Duell mellom de nyopprykkede – 16-åring i storform ble først publisert på Toppserien.

  ]]> https://toppserien.no/nyheter/duell-mellom-de-nyopprykkede-16-aring-i-storform/feed/ 0
  https://toppserien.no/nyheter/toppkamp-i-bergen-hvem-slar-folge-med-rosenborg/ https://toppserien.no/nyheter/toppkamp-i-bergen-hvem-slar-folge-med-rosenborg/#respond <![CDATA[Alexander Larsen]]> Fri, 21 Apr 2023 10:30:14 +0000 <![CDATA[Nyheter]]> https://toppserien.no/?p=23663 <![CDATA[

  Brann har noe å revansjere etter 0-0 mot Avaldsnes i midtuken, men får tøff motstand når Vålerenga kommer på besøk denne helgen. [...]Les mer

  Artikkelen Toppkamp i Bergen: Hvem slår følge med Rosenborg? ble først publisert på Toppserien.

  ]]> <![CDATA[

  Presenteres i samarbeid med:

  Det begynner spått å spisse seg litt til på tabellen selv om det naturligvis ennå er tidlig av sesongen. Rosenborg ser ut til å være den gullkandidaten som de var spådd å være, Vålerenga det samme. I bunnen av tabellen trøbler Arna-Bjørnar med null poeng og trenger sårt poeng snart.

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 4. serierunde ut:

  RUNDE 2 | TOPPSERIEN 
  Arna-Bjørnar           0 - 1  Rosenborg BK Kvinner
  Avaldsnes Toppfotball  2 - 1  Lyn                 
  Røa Fotball Elite      3 - 3  Vålerenga           
  SK Brann               3 - 2  Åsane               
  Stabæk                 0 - 0  LSK Kvinner         
  



  Rosenborg – LSK Kvinner sendes på NRK1 lørdag, mens Brann – Vålerenga kan du se på TV 2 Sport 1 søndag.

  PS! Sjekk denne oversikten over samtlige overganger i Toppserien.

  Skrev historie sist lagene møttes

  Fem scorede mål, åtte poeng og en drøss av skader på viktige spillere etter fire serierunder.

  Sesongstarten til Brann har på ingen måte vært optimal eller slik de hadde håpet på. Rosenborg har allerede sikret en luke på fire poengs, mens Vålerenga også er to poeng foran.

  Prestasjonene har variert i sesonginnledningen mot antatt svakere motstand, og i midtuken ble det et skuffende 0-0-resultat mot Avaldsnes på bortebane. Bedre ble det heller ikke av at Nora Eide Lie måtte ut med skade i den første omgangen.

  Denne helgen får dette nye Brann-laget virkelig testet seg når Vålerenga kommer på besøk til Stemmemyren. Da er det tre poeng som gjelder om de skal holde følge med trønderne på toppen av tabellen.

  Sist disse to lagene møttes i Bergen utenom sluttspillet i fjor, ble det skrevet historie. 10.582 tilskuere var på plass da lagene møttes på Brann Stadion og hjemmelaget vant 1-0.

  I sluttspillets siste kamp kunne Brann feire seriegullet da lagene spilte 1-1 på Stemmemyren.

  Men det er et helt annet Vålerenga-lag vi ser nå om dagen som kommer på besøk.

  Hovedstatslaget er i storform og scorer massevis av mål, anført av Karina Sævik og Elise Thorsnes.

  I midtuken ble Stabæk slått 4-1 etter en noe kontroversielle straffesituasjon som fikk Stabæk-trener Petter Belsvik til å rase. Vålerenga trøblet stort i den første omgangen og lå under 0-1, men skrudde virkelig opp tempoet i 2. omgang og vant til slutt fortjent.

  Petter Belsvik var ikke fornøyd med onsdagens dommerprestasjon. Foto: Marius Simensen / Bildbyrån

  0-0 i vente?

  Men det er ikke bare denne kampen som er høyinteressant denne runden.

  I Trondheim tar Rosenborg imot LSK Kvinner. Dette er to lag som på imponerende vis står uten baklengsmål så langt denne sesongen.

  Rosenborg hadde få problemer med å slå Åsane 3-0 i midtuken og virker svært solide om dagen. LSK Kvinner slo Arna-Bjørnar med samme sifre og er virkelig i ferd med å få til noe spennende under ledelse av André Bergdølmo.

  Her kan de definitivt få gode svar på hvor lagene står.

  I poengnød

  Et lag som derimot ikke har fått en god start på året, er Arna-Bjørnar.

  Bergenserne fortsetter å slite i bunnen av tabellen og står med null scoringer etter fire kamper av sesongen. Det må de gjøre noe med ganske snart om det ikke skal bli en veldig tung høst etter hvert.

  Helgens motstander Lyn fikk en etterlenget opptur da de slo Røa 1-0 på hjemmebane etter en lekker scoring av Kamilla Melgård.

  Det samme gjorde Avaldsnes da de sikret et meget sterkt poeng hjemme mot Brann. John Arne Riises lag sto godt imot og leverte en meget god kamp defensivt, der Brann skapte få store målsjanser.

  Fire poeng på fire kamper er høyst godkjent, men i denne kampen kan de virkelig sikre en god start og en liten luke om det blir tre poeng. Det samme gjelder motstanderen Røa som står med like mange poeng.

  Helgens siste kamp er Stabæk – Åsane, der hjemmelaget på papiret har en mer overkommelig oppgave enn de hadde på Intility borte mot Vålerenga i midtuken. En god førsteomgang ble belønnet med ledelse til pause, men i 2. omgang snudde Vålerenga kampen og vant til slutt 4-1.

  Her møter de Åsane for første gang i Toppserien ettersom lagene var i to ulike sluttspill forrige sesong. Bortelaget fikk det også tøft i midtuken og tapte 0-3 hjemme mot Rosenborg.

  Avaldsnes med Selma Løvås (t.v.) og Sandra Østenstad har fått en god start på sesongen. Foto: Alexander Larsen

  Slik ser tabellen ut før runden:

  TABELL | TOPPSERIEN
  1                    Vålerenga              5  13   13
  2                    Rosenborg BK Kvinner   5  7    12
  3                    LSK Kvinner            5  8    11
  4                    SK Brann               5  1    8 
  5                    Røa Fotball Elite      5  3    7 
  6                    Stabæk                 5  -3   7 
  7                    Lyn                    5  -1   6 
  8                    Avaldsnes Toppfotball  5  -8   4 
  9                    Åsane                  5  -7   3 
  10                   Arna-Bjørnar           5  -13  0 
  

  Artikkelen Toppkamp i Bergen: Hvem slår følge med Rosenborg? ble først publisert på Toppserien.

  ]]> https://toppserien.no/nyheter/toppkamp-i-bergen-hvem-slar-folge-med-rosenborg/feed/ 0
  https://toppserien.no/nyheter/for-kampen-rbk-lsk-kvinner/ <![CDATA[Admin]]> Fri, 21 Apr 2023 07:48:49 +0000 <![CDATA[Nyheter]]> https://toppserien.no/nyheter/for-kampen-rbk-lsk-kvinner/ <![CDATA[

  Kampene fortsetter å komme tett i tett, og allerede i morgen er det duket for ny kamp i Toppserien når vi gjester Koteng Arena klokken 16.45 til kamp mot Rosenborg. Motstanderen Trønderne har startet årets sesong med et smell, og de står med full pott etter de første fire rundene. De har i likhet med... Read More [...]Les mer

  Artikkelen Før kampen: RBK – LSK Kvinner ble først publisert på Toppserien.

  ]]> <![CDATA[

  Kampene fortsetter å komme tett i tett, og allerede i morgen er det duket for ny kamp i Toppserien når vi gjester Koteng Arena klokken 16.45 til kamp mot Rosenborg.

  Motstanderen

  Trønderne har startet årets sesong med et smell, og de står med full pott etter de første fire rundene. De har i likhet med oss ikke sluppet inn mål enda. Deres fire trepoengere har kommet mot henholdsvis Stabæk (3-0), Arna-Bjørnar (1-0), Røa (1-0) og Åsane (3-0).

  Lagets toppscorer er Cesilie Andreassen, som har notert seg for tre scoringer på fire kamper så langt i sesongen.

  I fjorårets sesong ble begge oppgjør mellom lagene en jevn affære. Først spilte vi 0-0 i LSK-hallen, før RBK vant 1-0 på hjemmebane etter en scoring i 89. spilleminutt.

  André Bergdølmo inn mot kampen

  – Kampen på onsdag var veldig bra. Jeg synes vi var gode stort sett gjennom 90 minutter, i et oppgjør som vi har full kontroll på. Hele laget gjør jobben, og det samme gjelder innbytterne som kommer inn. Nå venter et helt annet type kampbilde når vi møter Rosenborg borte, sier André.

  – På Koteng forventer vi en tøff kamp mot ligaens beste lag, men vi vet hvilke muligheter vi har, så vi gleder oss. Jeg er sikker på at vi har kvaliteter nok i laget til å vise oss frem og gjøre en god prestasjon. Forhåpentligvis blir det en jevn kamp som vi klarer å tippe i vår favør, sier André.

  Flere spillere nærmer seg spill igjen, og André gleder seg til å ha flere spillere å velge mellom i tiden fremover.

  – De som er tilbake fra skade har respondert bra, så nå gleder vi oss til å gradvis få tilbake enda flere. Rebecka var endelig tilbake i en kamptropp igjen på onsdag, og Laura og Tonje er forhåpentligvis tilbake i spill igjen om en drøy måned, sier André.

  De fem siste oppgjørene i Toppserien

    * LSK Kvinner 0-1 Rosenborg
    * LSK Kvinner 0-3 Rosenborg
    * Rosenborg 2-1 LSK Kvinner
    * LSK Kvinner 0-0 Rosenborg
    * Rosenborg 1-0 LSK Kvinner

  Billetter

  Er du i Trondheim og har lyst til å støtte oss fra tribunen? Kjøp kampbillett her!

  Kampen er rundens TV-kamp og sendes på NRK1.

  VI – OSS – SAMMEN

  Artikkelen Før kampen: RBK – LSK Kvinner ble først publisert på Toppserien.

  ]]>