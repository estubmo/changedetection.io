  https://toppserien.no/nyheter/rosenborg-ble-forsterke/ <![CDATA[Admin]]> Tue, 04 Jul 2023 12:16:37 +0000 <![CDATA[Nyheter]]> https://toppserien.no/nyheter/rosenborg-ble-forsterke/ <![CDATA[

  Skuffende tap mot Rosenborg Lørdag 1. juni spilte vi vår siste seriekamp før en velfortjent sommerferie. Serietoer, Rosenborg, har hatt en god utvikling de siste kampene, og nærmer seg nå serieleder Vålerenga på tabellen. Vi var klare for den 17. serierunden. Tabellen rundt Røa Dynamite Girls, var tett, og vi viste at det i denne... Read More [...]Les mer

  Artikkelen Rosenborg ble for sterke ble først publisert på Toppserien.

  ]]> <![CDATA[

  Skuffende tap mot Rosenborg

  Lørdag 1. juni spilte vi vår siste seriekamp før en velfortjent sommerferie.

  Serietoer, Rosenborg, har hatt en god utvikling de siste kampene, og nærmer seg nå serieleder Vålerenga på tabellen.

  Vi var klare for den 17. serierunden. Tabellen rundt Røa Dynamite Girls, var tett, og vi viste at det i denne runden kunne det gå begge veier. Brann, som hadde kun ett poeng mer enn oss og på plassen foran, ville sannsynlig vinne mot Arna-Bjørnar og Stabæk hadde gode muligheter til å slå Åsane. Skulle vi beholde plassen, og kanskje til og med gjenerobre fjerdeplassen, måtte vi vinne mot Rosenborg. Med tap for oss og seier for Stabæk, ville vi rykke ned til 6 plass, og Stabæk gå forbi oss.

  Dessverre var det akkurat slik det gikk;

  Rosenborg best og effektive i første omgang

  Allerede etter 4 minutter får Rosenborg mål, og dermed en kjempeåpning på kampen. Vi klarerer først, men Jesendal skyter fra 15 meters hold. Ballen får litt styring via en av våre forsvarsspillere og Hildegunn er dermed sjanseløs.

  Etter 16 minutters spill får Rosenborg en kjempescoring. Her er Jøssendal god igjen. Hun setter ballen nede ved stangen til venstre for Hildegunn, som er dekket av spillere og dermed ikke ser skuddet. Det står 0-2 på Røabanen.

  Gjennom omgangen har både vi og Rosenborg noen gode muligheter. Julie finner Oline etter 30 minutters spill, og Oline banker til i lengste, men Rosenborg-keeperen kaster seg i full strekk, og får vippet ballen til corner. Etter 42 minutters spill er det Julie sin tur. Solveig slår inn og ballen havner hos Julise, som skyter. Igjen er Rosenborg-keeperen god, og klarer å blokkere skuddet. Totalt sett har Rosenborg vært sterkere i 1. omgang enn oss, og det er ikke ufortjent at de går til pause med ledelse.

  Vi overkjører Rosenborg i deler av andre, men Rosenborg får målet

  I andre omgang er vi helt klart det beste laget. I perioder av omgangen kjører vi rett og slett over Rosenborg, men lykkes ikke å score. Etter 51 minutter har Ragne en god mulighet og Oline er igjen på farsten etter 59 minutter. Igjen er Rosenborg-keeperen god, og lykkes å slå også dette skuddet til corner.

  Rosenborg er derimot mer effektive og heldige. Vi har en uheldig berøring som serverer ballen til Brønstad. Hun får dermed en lett jobb, og setter spikeren i kista for oss; Det står 0-3, og kampen er kjørt for vårt vedkommende.

  Det er nok Rosenborgs svært dyktige keeper – Rulyte – som hindrer oss i å ta poeng i denne kampen, og det er fullt fortjent at hun er keeperen som havner på Rundens lag i denne runden.

  Det ender 0-3 på Røabanen. Vi har, tross tapet, vist at vi har evne til å skape sjanser og at vi kan dominere også mot sterke lag. Dessverre gikk det ikke vår vei i denne kampen, og det gjør også at vi nå rykker ned til 6. plass på tabellen – 1. poeng bak Stabæk.

  Start 11er: Hildegunn, Solveig, Mia, Sarah, Anya, Cassandra, Ragne, Oline, Martine, Julie, Tuva. Innbyttere; Marie, Synne, Jenny, Vårin, Siw, Kristin, Milla, Birgitte.

  Bytter: 45 min: Kristin inn for Tuva, 68 min: Synne inn for Anya og Birgitte inn for Cassandra, 81 min: Jenny inn for Mia, 82 min: Milla inn for Martine

  Foto: Erling Løkken

  Høydepunkter fra kampen:

  Artikkelen Rosenborg ble for sterke ble først publisert på Toppserien.

  ]]>
  https://toppserien.no/nyheter/viktige-poeng-for-bunnlagene/ https://toppserien.no/nyheter/viktige-poeng-for-bunnlagene/#respond <![CDATA[kristianmoe]]> Sun, 02 Jul 2023 18:40:09 +0000 <![CDATA[Nyheter]]> https://toppserien.no/?p=24343 <![CDATA[

  Flere av lagene som kjemper i bunnen av tabellen kan ta sommerferie med god samvittighet etter at de fikk med seg viktige seire i vårsesongens siste kamp. Det samme kan Kolbotn, som troner øverst på tabellen og er åtte poeng foran nærmeste utfordrer. [...]Les mer

  Artikkelen Viktige poeng for bunnlagene ble først publisert på Toppserien.

  ]]> <![CDATA[

  Runden

  Fyllingsdalen – Hønefoss 1-2

  Kolbotn – Grei 2-0

  AaFK Fortuna – KIL/Hemne 2-1

  Grand Bodø – Øvrevoll Hosle 3-2

  TIL 2020 – Klepp 1-1

  Viktig seier i nedrykkskampen

  Fyllingsdalen – Hønefoss 1-2 (1-1)
  Mål: 1-0 Ingrid Haug selvmål (40), 1-1 Kristin Gumaer (45), 1-2 Inger Vadder (84)

  Fyllingsdalen har nærmest vært uslåelige på hjemmebane denne sesongen. Bergenserne har bare gått på to poengtap (et tap og en uavgjort) hjemme på Varden Amfi. Oppgaven virket dermed vanskelig for et Hønefoss-lag som trengte poeng i kampen for å unngå nedrykk.

  Gjestene så ut til å få det tøft fra start da Fyllingsdalen kjørte på og fikk en sjanse ved Hanna Mehammer, men keeper reddet. Utover kom Hønefoss mer med, og hadde et par sjanser selv, men heller ikke disse fant veien til nettmaskene.

  De siste fem minuttene før pause, eksploderte kampen litt. Først tok Fyllingsdalen ledelsen takket være et selvmål fra Ingrid Haug, før Kristin Gumaer utlignet idet klokka passerte 45 minutter.

  Fyllingsdalen burde nok ledet til pause, og burde også tatt ledelsen da Mehammer fikk en ny kjempesjanse etter hvilen, men avslutningen fra kloss hold ble heroisk blokkert.

  Deretter var det Hønefoss som skapte de største sjansene, både ved Inger Vadder og Emilia Ruud, men scoringen uteble.

  Det så ut til å ende med ett poeng til hvert av lagene på Varden, men etter 84 minutter falt avgjørelsen. Inger Vadder fikk muligheten etter et innlegg, og banket inn seiersmålet for Hønefoss, som tar tre svært viktige poeng.

  Den uslåelige serielederen

  Kolbotn – Grei 2-0 (1-0)
  Mål: 1-0 Tuva Henriksen (7), 2-0 Eline Hegg (62)

  Det var en formidabel oppgave som ventet for Grei denne runden. Nykommeren tok turen til Østre Greverud for å møte den suverene serielederen Kolbotn, som fortsatt ikke har tapt denne sesongen.

  Og om oppgaven var vanskelig før kampen, ble den enda vanskeligere etter at Tuva Henriksen sendte hjemmelaget foran allerede etter sju minutter.

  Men gjestene la seg ned ikke ned for å gi opp. Selv om Kolbotn hadde ganske god kontroll, ble det farligere fra Grei utover i omgangen. Blant annet hadde Julie Kristine Solskjær et forsøk i stolpen, men vertene holdt unna og gikk til pause med 1-0.

  Grei kom aggressivt ut etter pause og presset hjemmelaget bakover, men fikk straffe imot like etter timen. Eline Hegg var sikker fra straffemerket og doblet ledelsen for Kolbotn.

  Med unntak av en stor sjanse imot på overtid, kontrollerte Kolbotn resten av kampen og kunne til slutt innkassere nok en trepoenger og ta sommerferie på toppen av tabellen.

  Henger godt med

  AaFK Fortuna – KIL/Hemne 2-1 (1-0)
  Mål: 1-0 Guro Hammer Røn (10), 1-1 Sofia Krossøy (54), 2-1 Nora Harnes Håheim (56)

  I Ålesund var det duket for en duell mellom tabellnaboene AaFK Fortuna og KIL/Hemne; nr. 3 mot nr. 4 på tabellen. Sunnmøringene har opprykksambisjoner, men har snublet litt i det siste og befinner seg åtte poeng bak Kolbotn. Bak dem lusker også KIL/Hemne, som med seier ville klatre forbi på tabellen.

  Kampen åpnet jevnt og rotete, der AaFK Fortuna trillet ball mot et lavtliggende bortelag. Men det skulle imidlertid ikke ta lang tid før vertene fant en vei gjennom KIL/Hemne-forsvaret. Nora Harnes Håheim fant Guro Hammer Røn med en fin pasning, og sistnevnte banket kontant inn 1-0 til AaFK Fortuna etter 10 minutter.

  Etter scoringen tok KIL/Hemne litt over initiativet, men skapte svært lite fremover. Harnes Håheim fikk en sjanse til å doble hjemmelagets ledelse, men skuddet gikk like over og 1-0 ble stående til pause.

  Guro Hammer Røn og Nora Harnes Håheim sørget for tre poeng til AaFK Fortuna mot KIL/Hemne. Foto: Kristian Moe

  Nevnte Håheim fikk en enorm sjanse like etter hvilen, men var en liten skostørrelse for liten til å tuppe inn 2-0. Isteden smalt det i andre enden da Sofia Krossøy fikk avansere fremover og til slutt banke inn utligningen.

  Men lagene var ikke likt lenge. AaFK Fortuna gikk rett i angrep på sin høyreside. Maria Herdel Pedersen danset seg forbi sin oppasser, slo inn til Nora Harnes Håheim som enkelt kunne gi hjemmelaget ledelsen på nytt.

  Tangotrøyene hadde sjansene til å punktere kampen, men utnyttet ikke noen av dem. Mot slutten ble det derfor litt skummelt, men AaFK Fortuna klarte å holde unna og ro seieren i land. Dermed henger de fortsatt godt med i opprykkskampen før høsten.

  Veteranen sentral i avskjedskampen

  Grand Bodø – Øvrevoll Hosle 3-2 (2-1)
  Mål: 1-0 Ingeborg Nordheim (2), 2-0 Ingeborg Nordheim (13), 2-1 Emma Iversen (30), 3-1 Anna Johansen (71), 3-2 Joshualyn Reeves (74)

  I Nord-Norge, nærmere bestemt i Nordlandshallen, fikk et nedrykkstruet Grand Bodø besøk av Øvrevoll Hosle. Den siste tiden har gjestene funnet form og er for fullt med i kampen om en sluttspillsplass. Dermed var det en viktig kamp for begge lag.

  Og for Grand Bodø kunne ikke dette oppgjøret startet bedre. Bare et par minutter var spilt da Ingeborg Nordheim plasserte inn ledermålet for hjemmelaget i sin egen avskjedskamp.

  Vertene fortsatte å angripe etter scoringen, og fikk raskt en ny sjanse ved Marthe Hansen, men Una Langkås reddet. Så, etter 13 minutter var veteranen Nordheim frempå igjen. Anna Johansen fant nok en gang Nordheim, og denne gangen vartet spissen opp med en utsøkt volley som sørget for 2-0.

  Da virket det tungt for Øvrevoll Hosle, som fort kunne ligget under med mer enn 0-2. Det gjorde de imidlertid ikke, og da Emma Iversen vartet opp med en perle av et frisparkmål etter halvtimen var det full kamp før andre omgang.

  De siste 45 minuttene startet med en ordentlig sjansebonanza, spesielt fr gjestene. Målscorert Iversen var millimetere unna å bli tomålsscorer, mens Ine Berre ble hindret av innsiden av stolpen like etter.

  Ellen Halseth hadde nok en stor sjanse for Øvrevoll Hosle, mens Anna Johansen sto for en god mulighet for hjemmelaget.

  Deretter roet kampen seg litt ned, men da 20 minutter gjensto smalt det igjen. Anna Johansen ble spilt alene med Langkås av søster Gerd, og førstnevnte var sikker og økte til 3-1.

  Tomålsledelsen varte ikke lenge for Grand Bodø, for bare noen få minutter var spenningen tilbake i kampen takket være Joshualyn Reeves.

  Øvrevoll Hosle kunne fort stjelt med seg ett poeng da Hanna Rake Ellingsen stanget ballen i tverrliggeren, men gjestene kom ikke nærmere og måtte innse at den siste kampen før ferien endte med 2-3-tap mot Grand Bodø.

  Snublet igjen

  TIL 2020 – Klepp 1-1 (0-1)
  Mål: 0-1 Taja Ellingsen (17), 1-1 Mali Trøan (82)

  Den siste kampen i runden fant sted på Romsaa Arena i Tromsø. Der tok opprykksjagende TIL 2020 imot bunnlaget Klepp. Hjemmelaget var naturligvis storfavoritter, men har hanglet voldsomt i det siste med bare en seier på de siste fem kampene, mens Klepp har ikke vunnet siden åpningskampen.

  Ikke overraskende var det TIL 2020 som dominerte fra start, men det hjalp lite når Taja Ellingsen kranglet med seg ballen og plasserte den utagbart i hjørnet bak Frida Dahl etter 17 minutter.

  Utenom scoringen til Klepp, skjedde det ikke voldsomt mye på Romsaa før pause og lagene gikk til pause med traktørtrøyene i ledelsen.

  Heller ikke etter pause maktet vertene å skape sjanser mot et kompakt Klepp-lag, som prøvde alt de kunne for å holde unna og sikre seg tre uhyre viktige poeng.

  Det så også lenge ut til at laget fra Jæren skulle ta en sjokkseier på Romsaa, men etter 82 minutter fikk Mali Trøan hull på byllen for hjemmelaget da hun satte inne en retur.

  Ingen av lagene klarte å finne et vinnermål, og det endte dermed med 1-1 og ett poeng til hvert av lagene. TIL 2020 avslutter vårsesongen på 3.-plass ni poeng bak Kolbotn, mens Klepp fortsatt ligger sist.

  Artikkelen Viktige poeng for bunnlagene ble først publisert på Toppserien.

  ]]> https://toppserien.no/nyheter/viktige-poeng-for-bunnlagene/feed/ 0
  https://toppserien.no/nyheter/rekordstor-seier-mot-avaldsnes/ <![CDATA[Admin]]> Sun, 02 Jul 2023 13:01:59 +0000 <![CDATA[Nyheter]]> https://toppserien.no/nyheter/rekordstor-seier-mot-avaldsnes/ <![CDATA[

  Vårsesongens siste kamp ble en av den uforglemmelige sorten. Lørdag ettermiddag tok vi i mot Avaldsnes på Grorud Match, i en av vårens viktigste kamper. Begge lag trengte tre poeng for å unngå å ta ferie i faresonen for nedrykk. Kun to poeng skilte lagene før kampen, så en seier her betydde mye. Blant de... Read More [...]Les mer

  Artikkelen Rekordstor seier mot Avaldsnes ble først publisert på Toppserien.

  ]]> <![CDATA[

  Vårsesongens siste kamp ble en av den uforglemmelige sorten. Lørdag ettermiddag tok vi i mot Avaldsnes på Grorud Match, i en av vårens viktigste kamper. Begge lag trengte tre poeng for å unngå å ta ferie i faresonen for nedrykk. Kun to poeng skilte lagene før kampen, så en seier her betydde mye.

  Blant de 213 tilskuerne som hadde tatt turen til Grorud denne ettermiddagen, var Bastionen, som fyrte opp Lyn-laget med bluss, røyk og sang fra innmarsj av. Ingen tvil om at støtten ga en ekstra boost hos Lyn-damene, som gikk rett i angrep fra start.

  Allerede etter seks minutter løp Jenny Røsholm Olsen ballen i mål, etter et godt innlegg fra Kristin Holmen. Hennes første mål i Toppserien siden 24. september i fjor. Lyn-damene fortsatte trykket og i løpet av de neste ti minuttene hadde det kommet to Lyn-scoringer til.

  I fraværet av en syk kaptein Emilie Raaum Closs, bar Iselin Sandnes Olsen kapteinsbindet denne kampen. 12 minutter viste klokken da Iselin skulle få muligheten på frispark fra rundt 20 meter. Kapteinen så en åpning og skrudde ballen kontrollert inn i mål bak en Siri Ervik i Avaldsnes-målet, som bare ble stående. 2-0.

  Og fire minutter senere tok Anna Nerland Aahjem på seg servitør-rollen og sendte Kamilla Melgård gjennom i bakrom. 17-åringen løp fra Avaldsnes-forsvaret og hadde ingen problemer med sette ballen i mål alene mot keeper. 3-0 og mer feiring foran Bastionen bak Avaldsnes-målet.

  Hat-trick av Jenny Røsholm Olsen. Foto: Petter Alexandersen / KH Media

  Lyn-dominans og Røsholm Olsen-show
  Hjemmelaget fortsatte å presse på og kom seg til flere gode muligheter. Avaldsnes slet virkelig med å få til noe som helst mot et godt Lyn-lag, og undertegnede kan ikke huske at gjestene kom til en eneste sjanse.

  Da Røsholm Olsen satte sitt andre for dagen rett før pause, så det ut til å bli en svært hyggelig Lyn-dag. Igjen var Aahjem nest sist på ballen, denne gangen med en lekker liten flikk, som gikk perfekt til spissmakkeren. Røsholm Olsen fyrte av i første og satte ballen flott i mål og 4-0 var et faktum.

  Andreomgangen startet roligere enn den første, men det skulle bli flere mål også i denne omgangen. 58 minutter viste klokken da Josefine Birkelund kom seg rundt på kanten og la ballen inn i felet. Der kom midtbanedirigenten, Selma Hernes, på ekte måltyv-vis møtende og satte ballen i mål. Hennes 2. mål i Lyn-drakten og 5-0!

  Og som i første omgang skulle ikke målet komme alene. Fire minutter senere headet Trine Skjelstad Jensen ballen gjennom i til Røsholm Olsen. I den situasjonen har Lyn-spissen vært i mange, mange ganger før, og lørdag var det virkelig dagen for Røsholm Olsen, som enkelt plasserte ballen til høyre for keeper og 23-åringen kunne feire hattrick, hennes første i Toppserien. 6-0 og hennes 44. mål som Lyn-spiller, som også fikk med seg matchballen hjem.

  Avaldsnes var heldige så det ikke ble mer også. For innbytter Una Roaldseth Søyland, som kom inn til sin første kamp på over 1 år mot Stabæk sist, kom inn som et friskt pust og var svært nære ved to anledninger. Først var det en god Ervik-redning, før det kun var stolpen som stoppet Una fra et perfekt comeback på hjemmebane.

  Det ble ingen flere mål, men 6-0 er ny klubbrekord for Lyn i Toppserien. Aldri før har Lyn vunnet med større sifre på øverste nivå, men i dag fortjente Lyn-damene det virkelig. En fantastisk prestasjon og en herlig følelse å ta med seg inn i ferien.

  En stor takk til Bastionen
  Etter kampen kunne Lyn-damene feire rekord-seieren med Bastionen som leverte en suveren kamp fra tribunen og en energi som spredde seg ut til spillerne. Suspenderte Julie Jorde avsluttet med å ta forsanger-rollen før Bastionen ble takket av.

  Vi takker alle som trosset starten av ferien og tok turen til Grorud Match for å støtte oss. Ikke minst til Bastionen som kom med massevis av energi, pyro og en stemning Toppserien sjeldent har sett før. Tusen takk!

  Nå er det sommerferie og VM-pause, så neste kamp spilles ikke før 26. august, den går borte mot Brann på Brann Stadion. Vi anbefaler allikevel å følge med i våre kanaler i uken som kommer, for et par hyggelige nyheter.

  Se høydepunkter fra storseieren her:

  Artikkelen Rekordstor seier mot Avaldsnes ble først publisert på Toppserien.

  ]]>
  https://toppserien.no/nyheter/alt-a-spille-for-i-begge-ender-av-tabellen-til-hosten/ https://toppserien.no/nyheter/alt-a-spille-for-i-begge-ender-av-tabellen-til-hosten/#respond <![CDATA[kristianmoe]]> Sat, 01 Jul 2023 17:08:12 +0000 <![CDATA[Nyheter]]> https://toppserien.no/?p=24338 <![CDATA[

  De siste kampene før sommerpausen er gjennomført, og med rundens resultater går det mot en svært spennende høstsesong i Toppserien. Både gullkampen og nedrykkskampen er vidåpen, og det er alt å spille for. [...]Les mer

  Artikkelen Alt å spille for i begge ender av tabellen til høsten ble først publisert på Toppserien.

  ]]> <![CDATA[

  Runden

  LSK Kvinner – Vålerenga 2-0

  Lyn – Avaldsnes 6-0

  Røa – Rosenborg 0-3

  Åsane – Stabæk 1-3

  Arna-Bjørnar – Brann 2-3

  Seiret i hatoppgjøret

  LSK Kvinner – Vålerenga 2-0 (0-0)
  Mål: 1-0 Amanda Johnsson Haahr (78), 2-0 Mimmi Löfwenius Veum (79)

  Den siste runden før sommerpausen ble sparket i gang i med et ordentlig hatoppgjør i LSK-hallen da LSK Kvinner tok imot erkerival og serieleder Vålerenga.

  Første omgang var preget av at dette var et rivaloppgjør: tett, jevnt, tøffe dueller og høy intensitet kan være oppsummerende ord for de første 45 minuttene mellom erkerivalene. Legg til at dette førte til få målsjanser, og lagene gikk til pause på stillingen 0-0.

  Det skjedde mer foran målene etter pause. LSK Kvinner var bare millimetere unna å få en drømmestart på andre omgang, men tverrliggeren sto i veien for headingen til Katrine Winnem Jørgensen.

  Serieleder Vålerenga var ikke like skarpe offensivt som de pleier, og det var hjemmelaget som hadde sjansene etter hvilen. Mimmi Löfwenius Veum var nære alene med Klara Sporsem, men sisteskansen fikk avverget med en redning.

  Da det nærmet seg 10 minutter igjen av kampen, skulle scoringene imidlertid komme. 78 minutter var spilt da Amanda Johnsson Haahr vartet opp med en drømmescoring av de sjeldne. Svensken dro seg innover og dundret ballen i tverrliggeren og ned, og sendte LSK Kvinner i ledelsen.

  Og bare minuttet etterpå sto det 2-0 til vertene. Mimmi Löfwenius Veum ble sendt i bakrom og alene med Sporsem var LSK Kvinner-spissen sikker og doblet ledelsen.

  Vålerenga hadde ikke svar og hatoppgjøret endte med 2-0-seier til LSK Kvinner.

  Olsen-banden sørget for kjempesmell

  Lyn – Avaldsnes 6-0 (4-0)
  Mål: Jenny Røsholm Olsen (4), 2-0 Iselin Sandnes Olsen (11), 3-0 Kamilla Melgård (15), 4-0 Jenny Røsholm Olsen (41), 5-0 Selma Hernes (57), 6-0 Jenny Røsholm Olsen (61)

  I bunnen av tabellen ble det spilt et svært viktig oppgjør da 8.-plass Lyn fikk besøk av jumboplasserte Avaldsnes på Grorud Arctic Match. Bare to poeng skilte lagene før kampen i favør Lyn på trygg plass, så en seier ville ha enorm betydning for begge lag.

  På «eget» kunstgress var det Lyn som åpnet best og fikk en drømmestart da Jenny Røsholm Olsen løpte inn 1-0 etter bare fire minutter. Verre skulle det bli for gjestene, da en annen Lyn-spiller med etternavn Olsen, nemlig Iselin Sandsnes Olsen, doblet ledelsen med en lekker frisparkscoring etter 11 minutter.

  Da kvarteret var spilt på Grorud sto det faktisk 3-0. Kamilla Melgård ble sendt i bakrom og alene med keeper var lynvingen sikker og plasserte inn 3-0 i det bortre hjørnet.

  Kanonaden mot Avaldsnes-målet fortsatte fra Lyn, som hadde flere enorme sjanser til å øke ledelsen sin ytterligere. Like før pause kom en fullt fortjent fjerde scoring, og igjen var det Jenny Røsholm Olsen som gjorde det. Angrepsspilleren vartet opp med et skikkelig drømmetreff og ballen suste i krysset bak Siri Ervik, og det sto 4-0 til Lyn halvveis.

  Stort bedre for Avaldsnes ble det ikke etter pause heller. Like før timen var spilt økte Selma Hernes til 5-0 etter et vakkert Lyn-angrep, og ikke nok med det, så fullførte Jenny Røsholm Olsen hattricket sitt noen få minutter senere alene med keeper og sørget for 6-0.

  Lyn hadde også sjanser etter dette til å gjøre resultatet enda styggere, men måtte nøye seg med «bare» seks scoringer mot Avaldsnes. Like fullt tre svært viktige poeng og et lite pusterom ned til den verste nedrykksstriden.

  Jenny Røsholm Olsen var en av de store forskjellene mellom Lyn og Avaldsnes.
  Foto: Mathias Bergeld / BILDBYRÅN

  Knep innpå i gullkampen

  Røa – Rosenborg 0-3 (0-2)
  Mål: 0-1 Elin Sørum (4), 0-2 Anna Jøsendal (16), 0-3 Synne Brønstad (64)

  På Røabanen ble det også spilt et interessant oppgjør denne runden. Forrige helg fikk Rosenborg hjelp av Røa i gullkampen ettersom sistnevnte stjal poeng fra Vålerenga. Et slikt poengtap ville trønderne unngå, mens Røa håpte på å stikke kjepper i hjulene for enda en gullkandidat.

  Men det startet glimrende for gjestene fra Trondheim. Fire minutter var spilt da Elin Sørum plukket opp en klarering, spilte vegg med Anna Jøsendal, før hun banket Rosenborg i føringen.

  Ikke lenge etter var det servitør Jøsendal som var frempå. Gjestene utnyttet en feil og gikk i angrep. Ballen havnet til slutt hos landslagsspilleren, som limte ballen i hjørnet og 2-0 var et faktum.

  Resten av omgangen hadde begge lag sjanser, men 2-0 til Rosenborg ble stående til pause.

  Etter hvilen jaktet Røa en rask redusering, og var nære ved et par anledninger tidlig i omgangen. Men Rugile Rulyte sto i veien for den ene sjansen, mens den andre snek seg utenfor.

  Isteden smalt det fr Rosenborg omtrent midtveis i andre omgang. Matilde Alsaker Rogde ble tredd gjennom og spilte mot Synne Brønstad. En Røa-forsvarer kom først på ballen, men serverte den til Brønstad som sikkert økte til 3-0.

  Da gikk lufta ut av Røa-ballongen og Rosenborg kunne ta med seg tre poeng hjem til Trondheim. Samtidig tok de innpå Vålerenga i gullkampen, og tar sommerferie fire poeng bak med en kamp mindre spilt.

  Slo tabellnaboen og gikk forbi

  Åsane – Stabæk 1-3 (0-1)
  Mål: 0-1 Anette Snørteland Jensen selvmål (29), 1-1 Dina Fosso Dale (51), 1-2 Meryll Abrahamsen (63), 1-3 Emilie Bølviken (65)

  På Åsane Arena var det duket for et oppgjør mellom tabellnaboene Åsane og Stabæk. Ett fattig poeng skilte lagene før kampen i favør bergenserne, så med seier ville Stabæk gå forbi.

  Det ble en relativt rolig start på kampen mellom lagene. Unntaket var en tidlig sjanse til Smilla Vallotto, men utenom det var spillet stort sett mellom målene. Gjestene var imidlertid nærmest og da var det ikke helt ufortjent at det var nettopp Stabæk som tok ledelsen. Drøye halvtimen var spilt da Melissa Bjånesøy stusset en corner videre i feltet. Ballen traff en uheldig Anette Snørteland Jensen, som ikke kunne gjøre mye med at ballen gikk over streken og hun ble bokført med et selvmål.

  Nevnte Bjånesøy var marginer unna å øke til 2-0, men 1-0 sto seg til pause.

  Like etter pause var Fru Fortuna på Åsane sin side. Midstopper Dina Fosso Dale slo inn fra høyre, et legg som burde være greit å kontrollere for Sunniva Skoglund, men sisteskansen somlet ballen over streken og lagene var like langt.

  Tabben ble imidlertid ikke utslagsgivende for Stabæk. For like etter at timen var passert, sørget Meryll Abrahamsen for at laget fra Bærum var tilbake i ledelsen. Og bare et par minutter senere, la Emilie Bølviken på til 3-1.

  Mot slutten hadde Katarina Dybvik Sunde en stor sjanse til å skape spenning i kampen, men misbrukte muligheten og det ebbet ut med tre poeng til Stabæk.

  Storesøster fikk revansje

  Arna-Bjørnar – Brann 2-3 (1-1)
  Mål: 0-1 Karoline Haugland (5), 1-1 Sofie Bjørnsen (26), 1-2 Rakel Engesvik (49), 2-2 Linnea Sælen (54), 2-3 Maria Brochmann (74)

  Rundens siste kamp utspilte seg på Arna i Bergen, og var et skikkelig bergensoppgjør mellom Arna-Bjørnar og Brann. Sist lagene møttes var det lillesøster Arna-Bjørnar som seiret på Stemmemyren, et tap Brann nok var lystne på å revansjere.

  Og det startet på best mulig vis for den regjerende seriemesteren. Kampen var fem minutter gammel da Cecilie Redisch Kvamme fant Karoline Haugland på rundt 14 meter. Sistnevnte var rolig som skjæra på tunet og sendte Brann i føringen med en kontrollert avslutning.

  Storesøster fortsatte å presse på, men misbrukte sjansene til å doble ledelsen. Arna-Bjørnar var heller ikke ufarlige og holdt på å utligne etter 22 minutter. Vertene måtte imidlertid ikke vente mange minuttene før lagene var like langt igjen. Etter 26 minutter fikk Sofie Bjørnsen sjansen etter et flott angrep, og satte rolig inn 1-1.

  1-1 sto seg til pause, men ikke lenge etter hvilen sto det 2-1 til Brann. Rakel Engesvik driblet seg gjennom, kom alene med keeper og banket Brann tilbake i ledelsen.

  Men Arna-Bjørnar ga seg ikke uten ordentlig kamp og var like langt igjen bare fem minutter senere. Linnea Sælen fikk to sjanser, og på den andre satt den for stortalentet, som sørget for 2-2.

  Både Miljana Ivanovic og Maria Brochmann bommet på store sjanser etter dette, men kvarteret før slutt kom avgjørelsen. Og det var nettopp Brochmann som gjorde det for Brann, og naturligvis kom scoringen på en heading fra corner. Andrine Hegerberg svingte corneren inn og Brochmann steg til værs og stanget inn seiersmålet til Brann, som får revansje etter tapet på Stemmemyren.

  Artikkelen Alt å spille for i begge ender av tabellen til høsten ble først publisert på Toppserien.

  ]]> https://toppserien.no/nyheter/alt-a-spille-for-i-begge-ender-av-tabellen-til-hosten/feed/ 0
  https://toppserien.no/nyheter/avsluttet-varsesongen-med-a-sla-valerenga/ <![CDATA[Admin]]> Sat, 01 Jul 2023 11:01:28 +0000 <![CDATA[Nyheter]]> https://toppserien.no/nyheter/avsluttet-varsesongen-med-a-sla-valerenga/ <![CDATA[

  Det ble en meget deilig seier i LSK-hallen i går mot Vålerenga! De første 45 er relativt jevnspilt, men ingen av lagene skaper noen særlig farligheter. Bortelaget har litt mer ball i starten av kampen, men vi forsvarer oss godt, og har mer eller mindre full kontroll. De siste 15 av omgangen tar vi gradvis... Read More [...]Les mer

  Artikkelen Avsluttet vårsesongen med å slå Vålerenga! ble først publisert på Toppserien.

  ]]> <![CDATA[

    Det ble en meget deilig seier i LSK-hallen i går mot Vålerenga!

    De første 45 er relativt jevnspilt, men ingen av lagene skaper noen særlig farligheter. Bortelaget har litt mer ball i starten av kampen, men vi forsvarer oss godt, og har mer eller mindre full kontroll. De siste 15 av omgangen tar vi gradvis mer og mer over og det skapes flere store muligheter.

    Etter 36 minutter er vi veldig nærme da Signe Holt Andersen finter seg forbi en blåkledd og slår et innlegg som treffer en ledig Mimmi Löfwenius Veum i feltet, men Vålerenga sin målvakt redder.

    Kun tre minutter senere er vi nok en gang nærme når Emilie Woldvik finner Amanda Johnsson Haahr med et innlegg på bakerste. Headingen går rett til side for mål, og vi går med det i garderoben på 0-0.

    I starten av 2. omgang starter vi friskt, og kun tre minutter inn i kampen er vi marginer unna scoring. Katrine Winnem Jørgensen header i tverrliggeren på et hjørnespark. Vi forsetter å dominere Vålerenga i åpningen av omgangen, og kun fem minutter senere snapper Mimmi Löfwenius Veum ballen fra en VIF-midtstopper før hun skyter rett til side for mål fra 14 meter.

    Vi fortsetter å være gode utover i omgangen, og etter 65 spilte minutter spiller Amanda Johnsson Haahr en nydelig ball gjennom til Mimmi Löfwenius Veum som kommer alene med keeper, men bortelagets målvakter henter frem en solid redning.

    Etter 79 minutter skal endelig scoringen komme. Amanda Johnsson Haahr får ballen på sin venstrekant før hun drar seg innover og banker ballen i mål via tverrliggeren fra 25 meter! En perle-scoring sørger for at vi tar ledelsen 1-0!

    Før producer rekker å vise ferdig reprisen på målet til Amanda blir Mimmi Löfwenius Veum spilt gjennom av Oda Johansen. Mimmi løper fra alt og alle, og gjør ingen feil alene med keeper, før hun triller ballen kontrollert i mål. 2-0 er et faktum etter to kjappe scoringer!

    De siste 10 klarer ikke bortelaget å skape noe som helst, og vi vinner fortjent i LSK-hallen! Med tre meget deilige poeng sørger vi for å påføre Vålerenga årets første tap.

    Kampfakta

    LSK Kvinner 2-0 Vålerenga

    79′ Amanda Johnsson Haahr (Målgivende: Mia Authen)

    80′ Mimmi Löfwenius Veum (Målgivende: Oda Johansen)

    Gult kort: 37′ Mimmi Löfwenius Veum

    Lagoppstilling: Cecilie Fiskerstrand, Emilie Woldvik (c) – Camilla Huseby – Mia Authen – Oda Johansen, Emma Stølen Godø – Katrine Winnem Jørgensen – Laura Gashi (68′), Signe Holt Andersen – Mimmi Löfwenius Veum (90+5′) – Amanda Johnsson Haahr (90′)

    Benk: Thiril Erichsen, Tilde Andersson (68′), Marte Hjelmhaug, Madelen Dahlstrøm (90+5′), Rebecka Holum (90′), Maria Furuly, Josefine Løken

  Nå venter en lang sommerpause før vi møter Arna-Bjørnar borte 26. august.

    VI – OSS – SAMMEN

  Artikkelen Avsluttet vårsesongen med å slå Vålerenga! ble først publisert på Toppserien.

  ]]>
  https://toppserien.no/nyheter/forste-runde-i-champions-league-slik-spiller-brann-og-valerenga/ https://toppserien.no/nyheter/forste-runde-i-champions-league-slik-spiller-brann-og-valerenga/#respond <![CDATA[Toppfotball Kvinner]]> Fri, 30 Jun 2023 11:30:50 +0000 <![CDATA[Nyheter]]> https://toppserien.no/?p=24328 <![CDATA[

  I starten av september sparkes Champions League 23/24 i gang. Slik blir første runde for Brann og Vålerenga. Turneringen starter med en miniturnering, der fire og fire lag deles inn i ulike puljer. Der spilles det først semifinaler 6. september, før vinneren av disse kampene møtes i en finale 9. september. Vinneren av denne finalen... Read More [...]Les mer

  Artikkelen Første runde i Champions League – slik spiller Brann og Vålerenga ble først publisert på Toppserien.

  ]]> <![CDATA[

  I starten av september sparkes Champions League 23/24 i gang. Slik blir første runde for Brann og Vålerenga.

  Turneringen starter med en miniturnering, der fire og fire lag deles inn i ulike puljer. Der spilles det først semifinaler 6. september, før vinneren av disse kampene møtes i en finale 9. september. Vinneren av denne finalen går videre til den 2. kvalifiseringsrunden. Lagene som kommer seg gjennom den 2. runden er klare for gruppespill.

  Brann er en del av «Champions Path» som er forbeholdt seriemesterne, mens Vålerenga er en del av trekningen «League Path» som er for lagene på 2. plass.

  Slik spilles kampene for de norske lagene

  Brann er en del av gruppe 5 av Champions Path sammen med RSC Anderlecht, GKS Katowice og FC Lokomotiv Stara Zagora.

  RSC Anderlecht v GKS Katowice

  Brann v FC Lokomotiv Stara Zagora

  Slik spilles alle kampene i «Champions Path».

  Mens Vålerenga spiller i gruppe 4 av League Path sammen med Brøndby IF, Celtic FC og FC Minsk.

  Brøndby IF – Celtic FC

  Vålerenga – FC Minsk

  Slik spilles kampene i «League Path».

  Artikkelen Første runde i Champions League – slik spiller Brann og Vålerenga ble først publisert på Toppserien.

  ]]> https://toppserien.no/nyheter/forste-runde-i-champions-league-slik-spiller-brann-og-valerenga/feed/ 0
  https://toppserien.no/nyheter/toppoppgjor-fredag-kveld-nervedrama-i-bunnen-lordag-ettermiddag/ https://toppserien.no/nyheter/toppoppgjor-fredag-kveld-nervedrama-i-bunnen-lordag-ettermiddag/#respond <![CDATA[Alexander Larsen]]> Fri, 30 Jun 2023 07:27:12 +0000 <![CDATA[Nyheter]]> https://toppserien.no/?p=24316 <![CDATA[

  To lag som misliker hverandre godt møtes til storkamp fredag kveld. [...]Les mer

  Artikkelen Toppoppgjør fredag kveld – nervedrama i bunnen lørdag ettermiddag ble først publisert på Toppserien.

  ]]> <![CDATA[

  Presenteres i samarbeid med:

  Husk at du får tilbud på TV 2 Play total ved kjøp av sesongkort eller billett.

  Husk at lagene denne sesongen skal møte hverandre tre ganger, og at det spilles ikke noe sluttspill på øverste nivå. Alle kamper teller like mye og poengene følger deg hele sesongen på vanlig vis.

  Slik ser 17. serierunde ut:

  RUNDE 17 | TOPPSERIEN
  LSK Kvinner            2 - 0  Vålerenga            
  Lyn                    6 - 0  Avaldsnes Toppfotball
  Røa Fotball Elite      0 - 3  Rosenborg BK Kvinner 
  Åsane                  1 - 3  Stabæk               
  Arna-Bjørnar           2 - 3  SK Brann             
  



  Denne helgen sparkes runden i gang allerede fredag når LSK Kvinner tar imot serieleder Vålerenga i LSK-hallen til et klassisk «hatoppgjør». Det er nummer tre mot nummer én på tabellen, og elleve poeng skiller lagene før runden, der LSK Kvinner har én kamp mindre spilt.

  Skal det være noe som helst håp for hjemmelaget å melde seg litt på i gullstriden, er dette en kamp som må vinnes.

  Og inn mot denne kampen tar de med seg en god dose selvtillit etter en imponerende 2-0-seier på bortebane mot Brann sist. Verre er det for Vålerenga som avga poeng mot Røa på ny og spilte 2-2. Det betyr at laget bare har vunnet én av sine siste fire kamper i serien.

  Da lagene møttes på Intility tidligere i sesongen, var det imidlertid klasseforskjell på lagene i en kamp Vålerenga vant fullt fortjent 4-1.

  At denne kampen blir langt jevnere, bør det være gode muligheter for.

  Mye på spill

  I andre ende av tabellen skal det også spilles et uhyre viktig oppgjør.

  Avaldsnes spilte en svært viktig kamp sist helg. Der ble det tap mot Arna-Bjørnar, og det betyr at laget fra Karmøy nå er tabelljumbo med 12 poeng etter 15 kamper.

  Derfor blir denne kampen ekstra viktig når Lyn – nummer åtte på tabellen og laget som er på trygg plass – er motstander borte på Grorud.

  To poeng skiller lagene, så det sier seg selv at dette blir et viktig oppgjør for begge lag. Avaldsnes sin stjernespiss Maria Hovmark har trøblet litt den siste tiden med rusk og måtte gå av sist. Blir hun klar til det viktige oppgjøret? Hva med Hanna Dahl som har gjort det samme?

  Sist lagene møttes på Karmøy var det Avaldsnes som vant 2-1, i en kamp der Lyn nok mener de fortjente langt mer enn null poeng. Her har de mulighet til å få sin revansje.

  Mer om runden

  De resterende kampene ser slik ut:

    * Røa – Rosenborg
    * Åsane – Stabæk
    * Arna-Bjørnar – Brann

  Røa har som nevnt mange ganger tidligere imponert stort denne sesongen, og sist tok de poeng mot serielederen. Kan de plage nok et topplag her når Rosenborg kommer på besøk?

  Åsane fikk det tøft mot nettopp Rosenborg i forrige runde og tapte 0-2. Når Stabæk er motstander på hjemmebane, bør det være enda bedre muligheter for å ta tre poeng, Lagene ligger tett på tabellen før kampen.

  I Bergen skal det spilles et nytt oppgjør mellom to lokale lag. Denne gangen er det Arna-Bjørnar som tar imot Brann. Tidligere i sesongen sjokkerte Arna-Bjørnar den regjerende seriemesteren og vant 2-1 på Stemmemyren. Kan de gjøre det på ny?

  Slik ser tabellen ut før runden:

  TABELL | TOPPSERIEN
  1                    Vålerenga              18  31   41
  2                    Rosenborg BK Kvinner   17  27   37
  3                    LSK Kvinner            17  14   33
  4                    SK Brann               17  3    25
  5                    Stabæk                 16  -2   22
  6                    Røa Fotball Elite      18  -2   21
  7                    Lyn                    17  -8   17
  8                    Åsane                  17  -10  17
  9                    Arna-Bjørnar           17  -24  12
  10                   Avaldsnes Toppfotball  16  -29  12
  

  Artikkelen Toppoppgjør fredag kveld – nervedrama i bunnen lørdag ettermiddag ble først publisert på Toppserien.

  ]]> https://toppserien.no/nyheter/toppoppgjor-fredag-kveld-nervedrama-i-bunnen-lordag-ettermiddag/feed/ 0
  https://toppserien.no/nyheter/slik-spilles-kvartfinalene-i-nm-2/ https://toppserien.no/nyheter/slik-spilles-kvartfinalene-i-nm-2/#respond <![CDATA[Toppfotball Kvinner]]> Wed, 28 Jun 2023 20:02:25 +0000 <![CDATA[Nyheter]]> https://toppserien.no/?p=24305 <![CDATA[

  Onsdag kveld ble semifinalene i Norgesmesterskapet trukket. Kampene avvikles 30. august. Semifinalene spilles 30. september og finalen spilles 26. november. Slik spilles kampene: Stabæk – Rosenborg Vålerenga – Røa LSK Kvinner – Brann Åsane – Lyn Slik spilles semifinalene: Vålerenga/Røa – Åsane/Lyn Stabæk/Rosenborg – LSK Kvinner/Brann [...]Les mer

  Artikkelen Slik spilles kvartfinalene i NM ble først publisert på Toppserien.

  ]]> <![CDATA[

  Onsdag kveld ble semifinalene i Norgesmesterskapet trukket. Kampene avvikles 30. august.

  Semifinalene spilles 30. september og finalen spilles 26. november.

  Slik spilles kampene:

  Stabæk – Rosenborg

  Vålerenga – Røa

  LSK Kvinner – Brann

  Åsane – Lyn

  Slik spilles semifinalene:

  Vålerenga/Røa – Åsane/Lyn

  Stabæk/Rosenborg – LSK Kvinner/Brann

  Artikkelen Slik spilles kvartfinalene i NM ble først publisert på Toppserien.

  ]]> https://toppserien.no/nyheter/slik-spilles-kvartfinalene-i-nm-2/feed/ 0
  https://toppserien.no/nyheter/signe-holt-andersen-forlenger-kontrakten-det-kjennes-helt-fantastisk/ <![CDATA[Admin]]> Mon, 26 Jun 2023 17:07:58 +0000 <![CDATA[Nyheter]]> https://toppserien.no/nyheter/signe-holt-andersen-forlenger-kontrakten-det-kjennes-helt-fantastisk/ <![CDATA[

  Signe Holt Andersen har skrevet på en kontraktsforlengelse som varer ut 2025. 23-åringen er glad for å forlenge med LSK Kvinner. – Det kjennes helt fantastisk! Jeg trives supergodt i LSK Kvinner og jeg ser frem til to nye år, sier Signe. Den danske angrepsspilleren som kom til LSK Kvinner før forrige sesong er fornøyd... Read More [...]Les mer

  Artikkelen Signe Holt Andersen forlenger kontrakten – Det kjennes helt fantastisk! ble først publisert på Toppserien.

  ]]> <![CDATA[

  Signe Holt Andersen har skrevet på en kontraktsforlengelse som varer ut 2025. 23-åringen er glad for å forlenge med LSK Kvinner.

  – Det kjennes helt fantastisk! Jeg trives supergodt i LSK Kvinner og jeg ser frem til to nye år, sier Signe.

  Den danske angrepsspilleren som kom til LSK Kvinner før forrige sesong er fornøyd med sesongen så langt, og hun har stor tro på tiden fremover.

  – Jeg føler vi er på vei mot noe bra, og vi har spilt en bra sesong så langt. Jeg har troen på at vi kan fortsette den gode steamen etter sommerpausen, sier Signe.

  Før sommerpausen gjenstår det kun én kamp, men det er ikke hvilken som helst kamp. Rival Vålerenga er nemlig siste motstander før ligaen tar pause frem til slutten av august. Signe har troen på en god prestasjon på fredag.

  – Vi har stor tro på at vi kan slå alle lag på en god dag, så det håper vi også at vi kan gjøre mot Vålerenga på fredag. Vi kommer til å gi alt for å ta med oss tre poeng, sier Signe.

  DNB sponser billetten mot Vålerenga på fredag, bli med på derby her!

  Det sportslige apparatet er tydelige på viktigheten av å lande signaturen til Signe i kulturen som er i gang å bygges i LSK Kvinner.

  – Vi er veldig veldig glade for å forlenge kontrakten til Signe med ytterligere to år til. Signe er helprofesjonell, og hun tilbyr alt vi ser etter i en fotballspiller som skal representere LSK Kvinner, både på og utenfor banen. Vi gleder oss til fortsettelsen, sier André Bergdølmo.

  – At Signe signerer er veldig gode nyheter. Signe er en god spiller som kan brukes i flere posisjoner, som er veldig flink med gruppen både på og utenfor banen. Signe passer godt inn i klubbens verdier og strategi, og vi er kjempefornøyde at hun forlenger kontrakten med LSK Kvinner, sier Jan Henrik Øydne.

  Vi ser frem mot to nye år med Signe i klubben!

  VI – OSS – SAMMEN

  Artikkelen Signe Holt Andersen forlenger kontrakten – Det kjennes helt fantastisk! ble først publisert på Toppserien.

  ]]>
  https://toppserien.no/nyheter/kjempeluke-i-toppen-desperat-overlevelseskamp-i-bunnen/ https://toppserien.no/nyheter/kjempeluke-i-toppen-desperat-overlevelseskamp-i-bunnen/#respond <![CDATA[kristianmoe]]> Sun, 25 Jun 2023 17:22:42 +0000 <![CDATA[Nyheter]]> https://toppserien.no/?p=24290 <![CDATA[

  Kolbotn stormer mot spill i Toppserien i 2024 etter å ha påført TIL 2020 sesongens første hjemmetap. I motsatt ende av tabellen er derimot ingenting avgjort, med flere lag som kjemper en desperat kamp for å overleve. [...]Les mer

  Artikkelen Kjempeluke i toppen – desperat overlevelseskamp i bunnen ble først publisert på Toppserien.

  ]]> <![CDATA[

  Runden

  Grei – Hønefoss 3-2

  TIL 2020 – Kolbotn 0-2

  Klepp – Øvrevoll Hosle 0-6

  KIL/Hemne – Grand Bodø 3-0

  AaFK Fortuna – Fyllingsdalen 2-2

  Tok viktig seier

  Grei – Hønefoss 3-2 (2-2)
  Mål: 1-0 Åsne Bredeli selvmål (2), 1-1 Inger Vadder (7), 1-2 Silje Nyhagen (17), 2-2 Julie Kristine Solskjær (29), 3-2 Kristine Gulbrandsen (88)

  I bunnen av tabellen i 1. divisjon utspiller det seg en intens kamp for å unngå nedrykk. På Greibanen denne runden møttes to av lagene som er med i nedrykkskampen til dyst om tre uhyre viktige poeng. En seier til enten Grei eller Hønefoss kunne bli helt avgjørende i dette oppgjøret.

  Og kampen fikk en skikkelig pangstart. Etter bare to minutter gikk Grei opp i føringen takket være et selvmål fra Åsne Bredeli. Gjestene ristet imidlertid av seg kalddusjen raskt og brukte ikke lang tid på å skape balanse i regnskapet.

  Drøye fem minutter etter Greis ledermål, fikk Inger Vadder muligheten og banket kontant inn 1-1-målet. Ti minutter senere var kampen også snudd i favør Hønefoss. Gjestene fikk straffe og kaptein Silje Nyhagen sendte Hønefoss i ledelsen med en iskald straffe.

  Dermed måtte vertene jage scoring, og den kom like før halvtimen var passert. Julie Kristine Solskjær, som litt tidligere hadde brent en stor sjanse, utnyttet en feil i gjestenes forsvar og la ballen høyt over keeper og i mål.

  Lagene var like langt til pause etter en målrik første omgang, men klarte ikke å følge opp målproduksjonen etter hvilen. Hønefoss ble stoppet på strek, mens Grei også hadde sine sjanser.

  Det så ut til å ebbe ut med ett poeng til hvert av lagene, men så, to minutter før full tid, kom vinnermålet. Etter utallige hjørnespark for vertene, lyktes det endelig, og Kristine Gulbrandsen kriget inn 3-2 og tre viktige poeng til Grei.

  Stormer mot opprykk

  TIL 2020 – Kolbotn 0-2 (0-0)
  Mål: 0-1 Marie Preus (80), 0-2 Martine Fenger (85)

  Lenger nord, både på tabellen og geografisk, ble det også spilt et svært viktig oppgjør. På Romsaa Arena møttes to av sesongens store opprykkskandidater, TIL 2020 og Kolbotn, til en kamp som fort kan bli sesongdefinerende.

  Hjemmelaget har fortsatt ikke avgitt poeng på eget kunstgress, og startet toppkampen best. Utover i omgangen tok Kolbotn mer over og fikk en kjempesjanse ved Johanne Fridlund. Men Ingvild Villa fikk et par fingertupper på ballen, før den gikk i tverrliggeren og ut.

  Det meste handlet om Kolbotn i første omgang, selv om det ikke var voldsomt med sjanser. For TIL 2020 var Naina Inauen nærmest like før pause, men Selma Panengstuen slo skuddet til corner.

  Etter en relativt sjansefattig første omgang, ble det heller ikke mange sjanser etter pause. Sandra Simonsen fikk en stor mulighet for hjemmelaget da hun rundet keeper, men innlegget mot Vilde Bratland ble for upresist og angrepet rant ut i sanden.

  Inntil det var spilt 80 minutter skjedde det svært lite, men da ti minutter gjensto, smalt det fra Kolbotn. Et innlegg gikk via at TIL 2020-bein og havnet hos Marie Preus i feltet, som enkelt kunne sende gjestene i føringen.

  Og fem minutter senere vartet Martine Fenger opp med en flott soloprestasjon, som gjorde at hun kom alene med Villa. Stortalentet var sikker og sørget for 2-0 og tre poeng til Kolbotn, som er på god vei til opprykk.

  Bunnlaget fikk grisebank

  Klepp – Øvrevoll Hosle 0-6 (0-2)
  Mål: 0-1 Hanna Rake Ellingsen (11), 0-2 Ellen Halseth (19), 0-3 Joshualyn Reeves (56), 0-4 Joshualyn Reeves (71), 0-5 Abigail Wolf selvmål (73), 0-6 Celine Elisabeth Larsen (90+4)

  For Klepp har 2023-sesongen blitt blytung. Laget fra Jæren har ikke vunnet siden åpningskampen mot Grei og befinner seg godt plantet på jumboplass. Traktortrøyene trengte dermed sårt en seier da Øvrevoll Hosle kom på besøk denne runden.

  Men det var lite som tydet på at Klepp skulle ta seieren denne gangen også. Etter 11 minutter utnyttet Hanna Rake Ellingsen en forsvarsfeil og ga bortelaget ledelsen med en avslutning limt i krysset.

  Det skulle vise seg at krysset skulle få kjørt seg de første 20 minuttene, for bare åtte minutter senere var det Ellen Halseth sin tur å finne veien til vinkelen og det sto 2-0 til Øvrevoll Hosle.

  Klepp løftet seg etter 0-2, men slet med å skape sjanse offensivt. De var det gjestene som sørget for, uten at det ble flere mål før pause.

  Men etter hvilen raknet hjemmelaget fullstendig. Først økte Joshualyn Reeves til 3-0 etter 56 minutter med en kontant bredside, før Reeves igjen fra frempå etter 71 minutter og la på til 4-0.

  Et par minutter senere sto det 5-0 til Øvrevoll Hosle som en følge av at Abigail Wolf satte ballen i eget mål. Da var kampen så definitivt avgjort, og på overtid ble det også 6-0 da Celine Elisabeth Larsen spaserte ballen i nettet etter et lekkert angrep.

  Opp på sluttspillsplass

  KIL/Hemne – Grand Bodø 3-0 (3-0)
  Mål: 1-0 Maren Snekvik (6), 2-0 Sara Hoftun Bjerksæter (34), 3-0 Karoline Hernes (45)

  Det var også viktige poeng på spill i Trøndelag der KIL/Hemne med seier kunne melde seg på i toppen. Grand Bodø på sin side trengte poengene for å ta et steg vekk fra den verste nedrykksstriden.

  Kampen startet best for hjemmelaget, som allerede etter seks minutter tok ledelsen. Karoline Hernes ladet skuddfoten, men ble stoppet av tverrliggeren. På returen var imidlertid Maren Snekvik våken og spaserte inn ledermålet for KIL/Hemne.

  KIL/Hemne vant på hjemmebane igjen og tok steget opp på en sluttspillplass. Foto: Kristian Moe

  Snekvik fikk en sjanse til å doble litt senere, men misbrukte muligheten. Det gjorde ikke Sara Hoftun Bjerksæter etter 34 minutter, som etter to bommer fra Anfal el Yamani, kunne sette inn 2-0.

  Vondt ble til verre for Grand Bodø på overtid av første omgang. Karoline Hernes var frempå med en lang tåspiss og fikk pirket inn 3-0 like før lagene gikk til pause.

  Grand Bodø hadde ikke mye å svare med i andre omgang, og til slutt kunne KIL/Hemne kontrolle inn de tre poengene som sendte dem opp på den viktige 4.-plassen.

  Gikk på overraskende poengtap

  AaFK Fortuna – Fyllingsdalen 2-2 (1-1)
  Mål: 1–0 Nora Harnes Håheim (18), 1–1 Hanna Mehammer (38), 1–2 Rebecca Nordberg (50), 2–2 Nora Harnes Håheim (69)

  Den siste kampen denne runden fant sted på Color Line Stadion, der et opprykksjagende AaFK Fortuna fikk besøk av et Fyllingsdalen-lag som ligger litt i ingenmannsland på tabellen for øyeblikket. Seier var kjempeviktig for hjemmelaget, som trengte tre poeng for å henge med i kampen om direkte opprykk.

  Det var også liten tvil om at AaFK Fortuna var lystne på seier. Tangotrøyene tok fullstendig kommandoen og spilte Fyllingsdalen svært lave. Karna Solskjær fikk kampene første mulighet, men hælflikkforsøket hennes gikk på feil side av stolpen.

  Men da Nora Harnes Håheim ble spilt alene gjennom med Hannah Markussen etter 18 minutter, måtte Fyllingsdalen konstatere at hjemmelaget tok en fortjent ledelse.

  AaFK Fortuna fortsatte å styre begivenhetene på Color Line Stadion, og Harnes Håheim var nære ved å doble ledelsen ikke lenge etter hennes første scoring.

  Litt utover kom Fyllingsdalen mer med i kampen, og fikk uttelling på sin aller første målsjanse etter 38 minutter. Ragnhild Skage slo inn til Hanna Mehammer, som med en kontant volley utlignet for bergenserne.

  Kampbildet fra første omgang fortsatte i starten av den andre, men det var faktisk Fyllingsdalen som skulle gå opp i ledelsen. Gjestene fikk frispark på rundt 30 meter, men det hindret ikke Rebecca Nordberg fra å banke ballen over Benedicte Lund Berge og i mål.

  Like etter var stolpen i veien for Martine Kjølholdt, mens det i andre enden ble scoring etter 69 minutter. Et innlegg fra høyre ble halvveis klarert ut, men ikke lenger enn til Nora Harnes Håheim som banket inn utligningen.

  Dermed var lagene like langt igjen. Resten av kampen hadde begge lag sjansene til å stikke av med tre poeng, men verken Maria Herdel Pedersen eller Martine Kjølholdt unyttet sine muligheter. Til slutt måtte lagene ta til takke med ett poeng hver.

  Artikkelen Kjempeluke i toppen – desperat overlevelseskamp i bunnen ble først publisert på Toppserien.

  ]]> https://toppserien.no/nyheter/kjempeluke-i-toppen-desperat-overlevelseskamp-i-bunnen/feed/ 0